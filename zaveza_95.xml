<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Zaveza</title>
            <title>Revija za duhovna, kulturna in politična vprašanja sedanjosti in prihodnosti – s
               posebnim ozirom na krizo slovenstva po boljševiški revoluciji in državljanski
               vojni</title>
            <title>Elektronska izdaja</title>
            <respStmt>
               <resp>Glavni urednik</resp>
               <name>Lenart Rihar</name>
            </respStmt>
            <respStmt>
               <resp>Pomočnik urednika</resp>
               <name>Janko Maček</name>
            </respStmt>
            <respStmt>
               <resp>Člansko prilogo Mi med seboj ureja</resp>
               <name>Blaža Cedilnik</name>
            </respStmt>
            <respStmt>
               <resp>Grafično oblikovanje tiskane izdaje</resp>
               <name>Irena Tršar</name>
            </respStmt>
            <respStmt>
               <resp>Slikovno gradivo so prispevali:</resp>
               <name>Tamino Petelinšek</name>
               <name>Alojz Miklavčič</name>
               <name>SCRN </name>
               <name>Odbor 2014</name>
            </respStmt>
            <respStmt>
               <resp>Dokumentarne fotografije so iz družinskih arhivov oseb, ki nastopajo v
                  besedilih.</resp>
               <name/>
            </respStmt>
         </titleStmt>
         <editionStmt>
            <edition>0.1</edition>
         </editionStmt>
         <extent> KB XML </extent>
         <publicationStmt>
            <publisher>
               <address>
                  <addrLine>Nova Slovenska zaveza</addrLine>
                  <addrLine>Beethovnova ul. 5</addrLine>
                  <addrLine>1000 Ljubljana</addrLine>
                  <addrLine>Slovenija</addrLine>
                  <lb/>
                  <addrLine>tel. 01/425-15-37</addrLine>
                  <addrLine>Domača stran: www.zaveza.si</addrLine>
               </address>
            </publisher>
            <availability>
               <p>Revija izhaja štirikrat letno. Elektronska izdaja je prosto dostopna.</p>
               <p>© Avtorske pravice za besedila in slike: Nova slovenska zaveza</p>
            </availability>
            <idno type="issue">95</idno>
            <idno type="ISSN">?</idno>
            <date>2015-01-22</date>
         </publicationStmt>
         <sourceDesc>
            <biblStruct>
               <monogr>
                  <title>Zaveza</title>
                  <imprint>
                     <biblScope type="issue">95</biblScope>
                     <biblScope type="vol">XXIII</biblScope>
                     <biblScope>številka 4, december 2014</biblScope>
                     <date when="2014-12">2014</date>
                  </imprint>
               </monogr>
            </biblStruct>
         </sourceDesc>
      </fileDesc>
      <revisionDesc>
         <change when="2015-01-22">
            <name>Alexander Jerman</name> - pregled besedila <name>Alexander Jerman</name> -
            pretvoril besedilo v zapis TEI, dodal strukturne oznake </change>
      </revisionDesc>
   </teiHeader>
   <text>
      <front>
         <titlePage>
            <docTitle>
               <titlePart>Zaveza št. 95</titlePart>
               <titlePart>Revija za duhovna, kulturna in politična vprašanja sedanjosti in
                  prihodnosti – s posebnim ozirom na krizo slovenstva po boljševiški revoluciji in
                  državljanski vojni </titlePart>
               <titlePart>Elektronska izdaja</titlePart>
            </docTitle>
            <docImprint>
               <publisher>Nova Slovenska zaveza</publisher>
               <pubPlace>Ljubljana</pubPlace>
               <docDate>2015</docDate>
            </docImprint>
         </titlePage>
         <divGen type="toc"/>
      </front>
      <body>
         <pb n="001"/>
         <div type="div1">
            <head>Aktualni kulturnopolitični komentarji revije Zaveza</head>
            <div type="div2">
               <head>Poldimenzionalna sprava</head>
               <docAuthor>Lenart Rihar</docAuthor>
               <div type="div3" subtype="intro">
                  <p>»Dva načina sta, da se ne upremo zlu. Prvi je, da odpustimo osebno žalitev. S
                     tem lahko služimo interesom popolnosti, če nanjo navaja odrešenje bližnjega.
                     Drugi je, da potrpežljivo prenašamo žalitev drugih. Tak način izhaja iz
                     nepopolnosti ali je celo pregrešen, če smo v situaciji, ko bi se lahko uprli
                     tistemu, ki žali.« (Sveti Tomaž Akvinski, Summa theologiae)</p>
                  <p>»Ponavadi do odpuščanja lahko pride le, če se zanj prosi Boga in žrtev, če je
                     torej greh poprej priznan in prošnja za odpuščanje izražena. Če ti pogoji niso
                     izpolnjeni in je odpuščanje kljub temu enostransko podeljeno, ima odpuščanje
                     vse pogoje, da je nično in da predstavlja celo dodaten greh. Takšno prelahko
                     odpuščanje lahko izhaja iz vzvišene morale, ki podcenjuje pravičnost in človeku
                     omogoča, da je ponosen na veličino svoje duše. Lahko izhaja iz preproste
                     lenobe, da bi preučil dejstva, lahko iz pomanjkanja poguma pred zahtevami
                     pravičnosti, ali iz odpora pred soočenjem z dejavnim ali pasivnim sodelovanjem
                     s tistimi, ki jim toliko lažje odpustimo, ker si hkrati dajemo odvezo brez
                     priznanja.« <lb/>(Alain Besançon, Zlo stoletja)</p>
               </div>
               <div type="div3">
                  <p>Knjiga citiranega francoskega avtorja je v Slovenijo nemudoma prinesla svež
                     piš. Gornji navedek je bil osnova za eno osrednjih misli slavnostnega nagovora,
                     ki ga je imel zgodovinar mag. Jurij Emeršič letos na Teharjah. Njegova
                     premočrtna beseda, zasidrana v jasnem spoznanju, ni bila ne solzava ne lepljiva
                     in na teharskega romarja je delovala kot balzam. Nemudoma pa je v (katoliški)
                     javnosti sprožila tudi običajne negativne reakcije, ki se pojavijo ob vsaki
                     dovolj slišani jasni besedi. </p>
               </div>
               <div type="div3">
                  <head>Mehka je ta beseda</head>
                  <p>Zadnja leta je vse pogosteje opaziti, da se večina duhovnih nagovorov na
                     slovesnostih, ki so povezane z masakrom kristjanov od leta 1941 naprej,
                     praviloma zoži v osrednjo misel, da je treba odpustiti. Odpuščanje je pojem,
                     povezan s plemenitostjo, in težko je zastaviti besedo proti njemu. Podobno kot
                     je to pri propagandi za dialog, za širino, za odprtost. Vse te besede sodijo v
                     sklop sodobne laiške dogmatike, ki je pospremljena z neizprosno prisilo – daleč
                     od širine in dialoga. Zlahka je najti vzporednico z »agresivnim krščanstvom« v
                     »mračnem« srednjem veku ali v »klerikalnem« času pred drugo svetovno vojno –
                     kot pač ta obdobja slikajo ekskluzivno ozvočeni »široki, odprti in dialoški«
                     ljudje. Kup narekovajev je zato, ker nakazujejo, da so te besede žrtve
                     sprevrnjenih pomenov. V cerkvi so dogme sicer doma, je pa težava, če včasih
                     preveč nekritično vladajo tiste, ki prihajajo od zunaj. Posebej odvečno je
                     prilagajanje zato, ker gre pri teh sodobnih »vrednotah« večinoma za osiromašeno
                     izpeljanko iz krščanskih izvirnikov. </p>
                  <p>Vsekakor se na marsikaterem področju tudi Cerkev ni ubranila pred »širino« in
                     »odprtostjo«. To misel slikovito ponazori francoski mislec Fabrice Hadjadj:
                        »<emph>Sodobni pridigar svojim ovcam gladi dlako. Vreden je svojega
                        občinstva, se pravi, da jim ne ponuja ničesar, kar bi bilo nad koritom. Samo
                        osnove humanistične morale, ki jim dovoljuje, da se v miru pasejo. Ko mora
                        pridigati o Kristusovi besedi: »Pošiljam vas kakor ovce med volkove«, jo
                        tako previdno ovije v mondene osladnosti, da se človek počuti varnega za
                        električno ograjo. Pojasni, da smo lahko poslani tudi na drugačen način: kot
                        pismo po pošti ali poljubček dami. Da bi Kristus danes tako govoril.</emph>«
                     Na tem torišču lahko opazujemo zanimiv trk dveh slovenskih obdobij: vojno
                     obdobje in obdobje tranzicije. </p>
               </div>
               <div type="div3">
                  <head>Volk in sedem kozličkov</head>
                  <p>Slovenski kristjan je bil pred dobrimi sedmimi desetletji resno in v skladu s
                     Kristusovim naročilom poslan kot jagnje med volkove. Na to na naslednjih
                     straneh opozarja škof <pb n="002"/>dr. Štumpf, ki je v teharski pridigi omenil
                     velike verske dogodke pred vojno. Sklepamo lahko, da so bili dovolj
                     pripravljeni, da bi svojo vlogo dobro opravili. Nimamo razloga za dvom, da bi
                     se dobro odrezali tudi potem, ko je za volkovi običajnih razmer prihrumel
                     okupator ter uvedel izredno stanje strahu in nasilja. Da so to strašno stanje
                     boljševiki potem izkoristili za postoterjen teror in stisko – to je bilo pa
                     preveč. Slovenskega kristjana znotraj skrajno neugodnih svetovnih geopolitičnih
                     razmer z revolucijo zatnejo genocid, eksodus in totalitarizem. </p>
                  <p>Po sedemdesetih letih stoji ta kristjan izmučen, zdesetkan, postaran, osamljen
                     pred svojimi pastirji in zvesto, vdano posluša: <emph>»Tukaj so padle neke
                        žrtve kot splet okoliščin nekega časa. Bog je ljubezen. Odpustite.«</emph>
                     Ne zve niti kdo so bile žrtve niti da jih ni povozil avtobus. (Za to
                     informacijo je treba biti proglašen za blaženega.) Kaj šele da bi izvedel, kako
                     se v današnje dni vijejo sledi (skupaj s posledicami) Abela na eni in Kajna na
                     drugi strani. Z evangeljskega vidika, kajpak. No, strani sploh ni. Storilcev
                     ni. Če naj jih v javni zavesti vzpostavljajo resnica, pravica in usmiljenje,
                     pravzaprav niti žrtev ni.<hi rend="sup">1</hi>
                  </p>
               </div>
               <div type="div3">
                  <head>Na pomoč krvnikom</head>
                  <p>Vrnimo se k odpuščanju, ki se, mimogrede, venomer zamenjuje s spravo kot
                     vsenarodnim procesom oziroma državnim aktom. Kot rečeno je težko nasprotovati
                     odpuščanju. A ko se stvari motri pobliže, postane jasno, da se to nelagodje
                     zbudi le zato, ker gre za nesporazum. Po eni strani ni izpolnjenih zahtev po
                     pravičnosti in s tem niti pogojev za odpuščanje, ki bi bilo več kot vprašljivo
                     enostransko dejanje. Po drugi strani pa: kako naj odpusti nekdo, ki bi ga leta
                     nepomirjenosti skozinskoz požrla, če ne bi že zdavnaj odpustil? Odpustil iz
                     svetniških in eksistencialnih vzgibov. Kaj naj napravi, ko neprestano posluša,
                     da naj odpusti? Takó odpuščanje postane samo navidezna tarča, neko
                     poimenovanje, ker je pač neprestano površno tematizirano, v resnici pa je za
                     sprejemnika problematično to, da ni razumljen niti on niti vseslovenska
                     situacija. </p>
                  <p>Po vseh teh letih premnogim pastirjem ni jasno, da je slovenskemu (krščanskemu)
                     človeku treba zagotoviti reševanje iz težave, ki je sam ne more rešiti in bi
                     potreboval pomoč od svojih voditeljev – svetnih in cerkvenih. On je kot rečeno
                     že zdavnaj odpustil, obenem pa je svetlobna leta oddaljen od vzvišene morale,
                     napuha ali lenobe, ki jih omenja Besançon. Vse je napravil, kar je lahko, a
                     noče, da ostane dejanje enostransko in s tem nepopolno. Tega mu ne narekuje
                     sofisticirana filozofija, ampak prirojen občutek za pravičnost. Ker na državne
                     organe ni mogoče računati, bi mu morali biti v pomoč Cerkev in demokratična
                     politična stranka. Prav zato, da bi v doglednem času lahko računali tudi na
                     državo. Neprestano, že četrt stoletja, bi morali opozarjati na zablodo, na
                     zločin, na kes in na prošnjo za odpuščanje. Tako kot je to napravil teharski
                     govornik: <emph>»Tisti, ki pa tega miru nimajo, naj si pa le prizadevajo za
                        spravo. Naj ponižno priznajo greh in prosijo za odpuščanje Boga in svojce
                        pobitih.«</emph> Resda gre nežnim slovenskim ušeskom na odhajanje:
                        <emph>Trda je ta beseda, kdo jo more poslušati (Jn 6,60).</emph> A zaveza,
                     da smo dolžni svariti svojega brata, ostaja (prim. Mt 18,15). </p>
                  <p>Tisti, ki so dvigovali prah po Teharjah, bodo morda kratkovidno zamahnili čez
                     Besançona, a upajmo, da se bodo ustavili vsaj pred teološko sumo angelskega
                     učitelja sv. Tomaža. <hi rend="sup">1</hi> Predvsem pa ne zvemo, da so to naši
                     mučenci za vero in za domovino; naši priprošnjiki, h katerim se zatekajmo vsak
                     dan s prošnjo za domovino in zase. To bi moralo biti tako kot evharistična
                     molitev del vsake mašne daritve kjerkoli po slovenskem svetu. Če le ima ta
                     verski obred kako zvezo z valovanjem človeške zgodovine.</p>
                  <pb n="003"/>
                  <figure>
                     <graphic url="slike_z_95/z_95_01.png"/>
                     <head>Davni pridigar <name>Tamino Petelinšek</name>
                     </head>
                  </figure>
               </div>
            </div>
            <pb n="004"/>
            <div type="div2">
               <head>Pogled z Ajdne</head>
               <docAuthor>Matija Ogrin</docAuthor>
               <div type="div3">
                  <p>Ko se peljemo mimo Radovljice proti Jesenicam in se ozremo navzgor proti Stolu,
                     pozoren pogled opazi sredi njegovih pobočij kvišku kipečo skalno vzpetino,
                     obdano skoraj na vseh straneh s prepadnimi stenami. To je Ajdna. Ajdna nad
                     Potoki, refugij iz poznih antičnih časov, ko se je rimsko cesarstvo rušilo in
                     so vanj prodrli barbari. Ajdna, pribežališče in zatočišče rimskih in
                     romaniziranih prebivalcev, ki niso zapustili domačih krajev niti tedaj, ko so
                     premožni Rimljani zbežali pred barbari, marveč so se zatekli gor, na osamljeno
                     višino, od koder se vidi čez skoraj vso savsko dolino in koder prepadi
                     govorijo, kako sam si tam zgoraj in kako odrezan od sveta. V 5. in 6. stoletju
                     je bila Ajdna najbolj poseljena, poleg kakih dvajsetih stavb je bila med njimi
                     tudi – cerkev. Na Ajdni so se pred germanskimi in slovanskimi barbari branili –
                     kristjani. Na prepadni višini so si utrdili majhno, nedostopno mesto, kjer so
                     živeli morda sto do dvesto let. Ni jim bilo dovolj, da so si rešili golo
                     življenje. Lahko bi se namreč predali slovanskim zavojevalcem in kot njihovi
                     robje živeli naprej. Toda zdi se, da so hoteli nekaj drugega. Hoteli so si
                     namreč rešiti svoj način življenja, svojo kulturo, svojo vero, svojo človeško
                     suverenost. Hoteli so ohraniti svojo duhovno bit. To je Ajdna. Ajdna nad
                     Potoki.</p>
                  <p>Podoba Ajdne nas spremlja, ker spregovarja tudi nam, zbranim ob Zavezi; govori
                     namreč o podobnih stvareh, kakor so jih doživeli Slovenci, ki so se branili
                     pred revolucijo ne le zato, da bi si rešili golo življenje, marveč da bi
                     ohranili svoj način življenja, svojo kulturo, svojo vero, svojo človečnost. To
                     so bile vaške straže, to je bilo domobranstvo. Tudi Ajdna je nazadnje – padla.
                     Bila je premagana, uničena. Kakor mnogo pravičnih pobud in gibanj v zgodovini
                     so bili tudi slovenski branilci tradicije nazadnje premagani. Zakaj je tako, na
                     tem svetu ne bomo izvedeli. Morda zato, ker naše kraljestvo ni od tega
                     sveta.</p>
                  <p>Podoba Ajdne govori tudi nam, v živo sedanjost. Kdor želi ohraniti svojo
                     duhovno kulturo, svojo človeško celovitost, mora tudi danes stati med ostrimi
                     prepadi resničnosti in opazovati njihove globine.</p>
                  <p>Na eni strani moramo opazovati našo družbeno resničnost, kjer si ne moremo
                     pomagati, da bi nas ne žalostili številni pojavi, ki kažejo na regresijo
                     zgodovinske zavesti in s tem demokratične kulture. Koliko jih je, žal tudi tam,
                     kjer jih ne bi smelo biti – med predstavniki katoličanov v politiki. Ali se
                     spomnite, kako je Matej Tonin skušal diskreditirati Aleša Hojsa, ki je
                     zagovarjal več sodelovanja med pomladnimi strankami? Rekel je, da želi Hojs
                     spremeniti stranko NSi v satelit SDS. Ljudje, ki sami delujejo kot sateliti
                     politične levice, pripišejo prav to svojemu nasprotniku. Ali nam ni to že znano
                     iz leta 1941 in pozneje? V resnici tiči za tem velika erozija zgodovinske
                     zavesti o tem, kaj katoličani v politiki predstavljajo, kdo stoji za njimi in
                     kaj je bilo v preteklosti. In kakšno regresijo in erozijo je v tem pogledu
                     opaziti šele med mladimi! Mnogo razlogov je, zakaj nas more naš čas skrbeti,
                     saj kaže, kakor da gre marsikaj s slabega na slabše. Zdi se, kakor da stvari, o
                     katerih se trudi govoriti Zaveza, razume čedalje manj ljudi, čedalje več pa je
                     takih, ki jih od tega razumevanja ločuje najdebelejši zid ignorance,
                     nezanimanja in površinskega življenja.</p>
                  <p>Na drugi strani pa krščanskemu realističnemu pogledu ne more, ne sme uiti, kako
                     iz Stvarnikove roke nenehno priteka nov svet, ure, ki jih še nikdar ni bilo in
                     trenutki, v katerih se lahko staro preokrene v novo, dnevi, ko lahko napoči
                     trenutek milosti, spoznanja, spremembe, preokreta – kot realna možnost, četudi
                     le za peščico ljudi, četudi le za enega človeka, kajti kdo lahko reče, da pozna
                     skrivnostno pot, po kateri Gospod vodi slovensko zgodovino?</p>
                  <p>Videti kopico slabega, ki drsi vsevprek in se zdi, da bo prekrilo vse preveč
                     resničnosti, tudi tam, kjer smo mislili, da bo ostala čista – videti in se ne
                     slepiti, to je potrebno. Toda bil bi kakor padec v prepad, če bi videli to in
                     samo to. Videti je treba tudi nastajanje novega sveta, rojstvo novih ur, ki so
                     nam dane kot možnosti za dobro, nešteta dobra dejanja, ki so navkljub zmotam in
                     napakam tiho vezivo resničnosti – vse to so drobci absolutne prihodnosti, ki je
                     odprta pred nami in na katero je z nevsiljivo, tiho veličino kazal nedavni
                     praznik Kristusa Kralja vesoljstva.</p>
                  <p>Stati sredi teh razsežnosti in se zavedati dediščine, ki za Zavezo stoji – to
                     je naša Ajdna, ozka, visoka, obdana s prepadi – toda le na njej moremo ohraniti
                     svoj način življenja, svojo kulturo, svojo vero, svojo človeško suverenost.</p>
                  <pb n="005"/>


                  <figure>
                     <graphic url="slike_z_95/z_95_02.png"/>
                     <head>Namesto pogleda z Ajdne <name>Tamino Petelinšek</name>
                     </head>
                  </figure>
               </div>
            </div>
            <pb n="006"/>
            <div type="div2">
               <head>Pogovor in demokratična kultura</head>
               <docAuthor>Brane Senegačnik</docAuthor>
               <div type="div3">
                  <head>»Smo pogovor«</head>
                  <p>Argumentirati pomeni izražati obzir ali celo spoštovanje do sogovornika in do
                     sveta. Je znamenje, da sami sebi nismo dovolj, da za orientacijo v svetu
                     potrebujemo drugega. Pogovor je seveda lahko samo neobvezna izmenjava mnenj, ki
                     ne vplivajo zares na naše življenje; lahko je brezkompromisno vsiljevanje
                     svojega pogleda ali povsem pasivno vsrkavanje tujih mislih; a v vsakem od teh
                     primerov beseda »pogovor« označuje nekaj drugega, npr. klepet, aktivno ali
                     pasivno indoktrinacijo. Argumentiranje je tu samo miselna igra ali pa sredstvo
                     za prenos izgotovljene misli iz ene glave v drugo. Resnično argumentiranje pa
                     poganja neka čisto druga želja: želja, da bi po svojih najboljših močeh
                     pridobljeno podobo sveta (ali delčka sveta) po svojih najboljših močeh
                     predstavili dejanskemu ali hipotetičnemu sogovorniku. Želimo si, da bi tej
                     podobi pritrdil »od znotraj«: da bi sam uvidel njeno resničnost, primoran samo
                     z močjo argumentov. Za te pa, kot rečeno, naredimo vse, kar moremo. Argumenti
                     niso samo jezikovne in logične narave, ampak sodijo mednje tudi izkušnje,
                     védenje, uvidi, poetične osvetljave in pa – nikakor ne na zadnjem mestu –
                     pričevanje z življenjem: zlasti dobra dejanja, storjena za druge ljudi, ki še
                     posebej odpirajo oči in celo pritegujejo: <emph>exempla trahunt</emph>. Ko tako
                     storimo vse, kar znamo, pa nastopi pasivni moment: čas za sogovornikov odgovor;
                     svojo podobo izročimo njegovi svobodni presoji. Pri takšnem pogovoru nam ne gre
                     ne za prevlado nad sogovornikom ne za narcistično samopotrjevanje, pri katerem
                     bi nam ta služil kot poligon. Sogovornika življenjsko potrebujemo kot merilo
                     resničnosti; pripravljeni moramo biti tudi na to, da naše podobe sveta ne bo
                     sprejel, in njegovo zavrnitev vzeti resno, potem pa v njeni luči ponovno
                     pretehtati lastno podobo sveta. A to naredimo le tedaj, kadar je očitno, da se
                     je po najboljših močeh potrudil razumeti našo podobo; to pa smemo in celo
                     moramo imeti za pogoj vsakega argumentiranega pogovora, ne samo zaradi
                     samospoštovanja, temveč tudi zaradi spoštovanja do sveta. Po podobi, ki smo si
                     jo izoblikovali o njem, namreč ne le uravnavamo svoje lastno življenje, temveč
                     tudi posegamo v svet, ki je skupen prostor: v njem namreč živi tudi naš
                     sogovornik in nešteti drugi ljudje. Od svoje podobe torej nismo odvisni le mi
                     sami. Brezbrižno ali celo ignorantsko zavračanje, ki izključuje iz pogovora
                     naša pomembna spoznanja in ga tako zaduši, ima lahko široke družbene posledice;
                     konec koncev pa lahko kdaj tudi sogovornik sam v naši podobi odkrije nov delček
                     sveta in zaživi resničneje … Vse povedano seveda velja tudi <emph>vice
                        versa</emph>: tudi kadar smo mi sami v vlogi tistega, ki posluša
                     sogovornikove argumente in odgovorno sprejema ali zavrača njegovo podobo sveta.
                     A vse to je seveda mogoče samo, če najprej, v samem izhodišču z vso resnostjo
                     priznavamo drugega in svet; če upoštevamo to, da brez njiju naše življenje ni
                     le nemogoče, ampak je tudi nesmiselno. Mogoče je ljubezen na tem mestu pretežka
                     beseda; izvorna naklonjenost in neločljiva navezanost na drugega pa, tako se mi
                     zdi, že nekoliko primerneje opišeta razpoloženje, iz katerega v globini nastaja
                     potreba po argumentiranju. A lepše je to povedal pesnik Hölderlin:</p>
                  <lg>
                     <l>Veliko je od jutra,</l>
                     <l>odkar smo pogovor in poslušamo <lb/>eni od drugih,</l>
                     <l>izkusil človek; kmalu pa bomo spev.</l>
                     <l>Srčika demokratične kulture</l>
                  </lg>
                  <p>Zgornje besede niso abstraktno, poljubno umovanje: demokracija, vladavina
                     ljudstva, je najgloblje utemeljena prav na takem pogovoru. Soobstoj
                     različnosti, tako bistvena odlika demokracije, je mogoč le v nekem okviru: ta
                     okvir je pogovor, ki temelji na vnaprej sprejeti in neukinljivi, konstitutivni
                     vlogi sogovornika. Iz globoke medsebojne nagnjenosti ljudi, ki je ni mogoče
                     pretrgati, izvira duh demokracije, ki ga zgodovinsko spremenljive politološke
                     in pravne formulacije z različno mero sreče prevajajo v črke. Duh pa se uteleša
                     v črkah in jih spet in spet spreminja v dinamični dejavnosti argumentiranja. To
                     je seveda močno idealizirana podoba in kot taka hudo poenostavljena: v družbeni
                     resničnosti je nikjer ne najdemo. A je kot rentgenski posnetek okostja ali kot
                     slika ožilja: če je to dvoje poškodovano, telo izgubi svojo obliko ali pa celo
                     življenje. Kadar je argumentacija v veliki meri izrinjena iz javnega prostora
                     ali je izmaličena, se zgodi nekaj podobnega z družbenim telesom: demokracija
                     postane disfunkcionalna, čeprav so izpolnjeni institucionalni pogoji za njeno
                     delovanje. V današnji Sloveniji je natanko to osrednji problem, pa naj gre za
                     sedanjost, preteklost ali prihodnost, za gospodarstvo ali kulturo, za medijski
                     svet ali za šolski ali pravni sistem. Oblik, v katerih se kaže ta <pb n="007"
                     />disfunkcionalnost in postopno »odmiranje« demokratične kulture, je tako rekoč
                     nešteto, različnih po teži in kompleksnosti. Tu bom za ilustracijo segel na dva
                     skrajna konca palete.</p>
               </div>
               <div type="div3">
                  <head>Argument ulice</head>
                  <p>Pred kratkim je prišel v javnost neki na prvi pogled povsem obroben dokument:
                     odstopna izjava nekdanjega predsednika »progresivne mladinske organizacije«
                        <emph>Iskra</emph> Klemna Kneza. V njej v slogu obsojencev na stalinističnih
                     sodnih procesih skesano priznava svojo krivdo, mimogrede pa tudi definira
                     končni cilj te grupacije in »logiko« njenega argumentiranja:</p>
                  <p>
                     <emph>»</emph>
                     <emph>Vzpostaviti moramo politični subjekt</emph>
                     <emph> – </emph>
                     <emph>ki bo revolucionaren</emph>
                     <emph> – </emph>
                     <emph>kar pomeni samo to, da</emph>
                     <emph> </emph>
                     <emph>bo svojo moč črpal iz ulice in ne argumentov znotraj postavljenih
                        okvirjev – kajti argumenti so in vedno bodo stvar politikantskega in
                        ideološkega obračanja zadev na glavo [kurziva B. S.]. Naš boj je boj za
                        oblast in tega nikoli in nikdar ne smemo pozabiti – oblast celotnega
                        delovnega ljudstva … «</emph><note place="foot">Navedeno po spletni strani
                        http://www.portalplus.si/503/ekstremisti/. </note></p>
                  <p>To je povedano zelo prostodušno, še pred nekaj leti bi bile take besede
                     škandalozne ali pa komične; danes spodbudijo le kak zaskrbljen spletni komentar
                     in par še bolj zaskrbljenih tvitov, v glavnem pa delujejo kot moralno sveže
                     stališče v okvirih normalnega demokratičnega diskurza. Torej kot natanko tisto,
                     kar niso in tudi nočejo biti. To je značilno za mozaično podobo slovenske
                     poosamosvojitvene kulture (ki je bila v osnovi izdelana že v poznih letih
                     socialističnega sistema): v demokratično zarisanem planu se pojavljajo povsem
                     nekompatibilni materiali in podobe. Globlje utemeljena in konsistentna
                     demokratična stališča so pravzaprav vse redkejša, vse bolj se izgubljajo med
                     karikaturami demokratične kulture ali socrealističnimi motivi; demokratični
                     okvir drži le še navidezno, dejansko pa je pod površinsko podobo nastala povsem
                     drugačna podoba, ki je veliko obsežnejša; in ta vedno bolj prodira na površje v
                     obliki monokromatičnih protidemokratičnih vzorcev in sprevrača smisel okvira.
                     Vse v tej kulturi je nekakšna polzavestna igra. </p>
                  <p>Toda tisto, zaradi česar je navedeni odlomek zanimiv, je prav naivna
                     odkritosrčnost, s katero skesani revolucionar odpravlja potrebo po vitalni
                     demokratični dejavnosti, po argumentiranju. Argumente znotraj postavljenega
                     okvira – s tem je mišljeno vse, kar si pod besedo argument običajno
                        predstavljamo<note place="foot">Seveda se v življenju zelo pogosto srečujemo
                        s sofističnim argumentiranjem, z jezikovnimi in miselnimi sleparijami, ki
                        formo argumenta uporabljajo za zavajanje in vodijo pogovor stran od
                        resničnosti ali pa celo omogočajo posegati vanjo »mimo resničnosti same«, na
                        sprevržen način. To se dogaja zavestno (npr. v politiki ali kulturi) ali pa
                        nezavedno (npr. v resničnosti odtujenih birokratskih mehanizmih), vendar gre
                        pri tem vselej za perverzijo argumentiranja in ignoranco izvornih pobud, iz
                        katerih nastaja potreba po njem.</note> – naj nadomesti ulica, se pravi
                     kolektivistična gotovost, ki ne dopušča osebnega dvoma in ne potrebuje
                     sogovornika; prav zaradi te brezobzirnosti v dobesednem pomenu je (kratkoročno)
                     družbeno operativna. </p>
                  <p>Ta misel je dejansko vodilo dominantnih dejavnikov slovenskega javnega
                     življenja, v posebej vidni obliki se to izraža v delovanju medijev. <emph>Quod
                        non est demonstrandum</emph>, česar po mojem mnenju ni potrebno posebej
                     dokazovati ali ilustrirati. Zdi pa se mi smiselno pretehtati opazko, ki se
                     pogosto pojavlja v takšnile obliki: »Tudi mediji, ki ne sodijo pod okrilje
                     postocialističnega korporativizma, torej izvorno demokratični ali »desni«
                     mediji, v svoji trenutni obliki seveda niso realna alternativa. So ozki,
                     politično profilirani, po slogu pretirano napadalni in prispevajo enakovreden
                     delež k ustvarjanju kulturnobojnega vzdušja.« Kakorkoli resnična že je takšna
                     opazka, pa je kratkovidna in nerealistična. </p>
                  <p>Nekorporativistični slovenski mediji namreč sploh niso mediji v smislu zares
                     relevantnega družbenega dejavnika: so preprosto premajhni, tako po dosegu
                     publike kot po funkcijah, ki so jih sposobni opravljati. V njih, kakršni so ta
                     hip, zato ni upravičeno gledati alternative. </p>
                  <p>Drugo pa je vprašanje družbene in zgodovinske odgovornosti enih in drugih
                     medijev. Neprimerljivo večja teža odgovornosti t. i. dominantnih, se pravi
                     »levih« ali »kontinuitetnih« ali postsocialističnih medijev za nastalo družbeno
                     stanje ne izvira le iz njihove premoči v kapitalu in družbenem dosegu, temveč
                     tudi iz tega, da so bili – kot se je v zadnjih letih dokončno izkazalo –
                     transmisija globoke države, sredstvo reakcionarnega obrata družbe v socializem:
                     s tem, da so delovali in da vse bolj odkrito delujejo proti (tudi ustavno)
                     deklariranim družbenim vrednotam. Velika zmeda, ki je temeljno določilo
                     političnega, družbenega in kulturnega dogajanja v Sloveniji, je v nemajhni meri
                     njihovo delo.<note place="foot">Morda bi lahko najbolj na kratko ilustriral to
                        zmedo, če bi primerjal izide referendumov in volitev: izvorno demokratične
                        stranke, ki so podpirale zmagovite predloge na večini pomembnih
                        referendumov, so večino volitev tako ali drugače izgubile. </note>
                  </p>
                  <pb n="008"/>
                  <figure>
                     <graphic url="slike_z_95/z_95_03.png"/>
                     <head>Kje je demokratična kultura? <name>Tamino Petelinšek</name>
                     </head>
                  </figure>
                  <pb n="009"/>
                  <p>Usoda malih, nekorporativističnih medijev je bistveno določena s takšno
                     stvarnostjo. Ta naša stvarnost zares ni lepa: najbolj vidni dogodki v javnosti
                     se, če jih le ne gledamo skozi lepodušniške filtre in z varne distance kulturne
                     splošnosti, upirajo estetskemu čutu in največkrat žalijo intelekt. Realna
                     obravnava relevantnega dogajanja bo neizogibno zabredla v intelektualno in
                     etično močvaro, kjer namesto argumentov odloča ideološka in/ali interesna
                     pripadnost. Opisovati in razkrivati to močvaro torej vključuje tudi
                     prikazovanje preprostih, odbijajočih, a žal resničnih in pomembnih dejstev.
                     Seveda to ni edino in zadostno opravilo družbenokritične publicistike in ne
                     trdim, da bi ta ne mogla biti boljša. Očitno pa je zanjo potreben pogum –
                     pogum, da žrtvuješ frivolni šarm intelektualistične indolence. </p>
               </div>
               <div type="div3">
                  <head>Vaja iz natančnosti</head>
                  <p>Na drugi strani palete dejavnikov, ki otežujejo argumentiran pogovor in
                     povzročajo motnje v delovanju demokracije, je odpor do zgodovinske in družbene
                     realnosti. Ta je še posebej pogost med kritično navdahnjenimi krščanskimi
                     intelektualci (levi kristjani je v tem primeru preozek izraz). Prepričan sem,
                     da je pri njih ta moralno-estetski odpor zelo pogosto nezaveden in celo
                     nehoten. Pred kratkim je v prilogi <emph>Družine Slovenski čas</emph>
                        (<emph>SČ</emph> 55, str. 6–7) izšlo razmišljanje nekdanjega kolega prof.
                     Jožeta Kurinčiča o spravi. Nimam najmanjšega dvoma o avtorjevi dobronamernosti;
                     še več: nanizal je vrsto lepih misli, ki so morda odločilne za spravne in s tem
                     za preživetvene procese slovenskega naroda. »Najgloblje resnice preteklosti in
                     takih hudih dejanj [povojnih množičnih pomorov, <emph>op. B. S.</emph>] niti ni
                     moč razumeti; pred njo smo nemočni in jo lahko le slutimo, dojemamo le s
                     ponižnim iskanjem in grozo. [ … ] Seveda ni res, da zbrani ne potrebujemo
                     sprave – potrebna nam je vsem kot božja milost.« To je, recimo, religiozno
                     razumevanje zgodovine: ta je na koncu koncev in v svojem jedru skrivnost.
                     Mislim, da je to krščansko, katoliško razumevanje: kristjani bi ga morali
                     zavzeto gojiti in na ta način izražati svoje spoštovanje do nedoumljivega
                     Gospodarja zgodovine. Vsa zgodovina se namreč naposled izteče v božji misterij. </p>
                  <p>Nasprotno pa nikakor ni upravičeno pričakovati takšnega stališča pri
                     nekristjanih in pri nereligioznih ljudeh. Tudi Kurinčič večkrat poudari, kako
                     pomembno je »misliti in domisliti ter prevzeti nase preteklost«, »odškrniti
                     vrata in kritično pogledati v prostor bratomorne vojne« – vse zato, da ne bi
                     ponavljali napak svojih prednikov. Tu postane zadeva bolj zapletena: religiozni
                     pogled »vidi«, da je naposled vse skrivnost; njegova kritika – razpoznavna moč
                     se dotipa do <emph>presežnega </emph>ozadja in ne more drugače, kot da
                        <emph>prepusti sodbo o zgodovini njenemu Gospodarju</emph>. Zgodovinski
                     kritični pogled pa išče vzroke in posledice, razmerja in velikosti dogodkov,
                     namene in rezultate družbenih podjetij na človeški ravni. V obzorju
                     zgodovinskega pogleda mora tudi kristjan uporabljati pristno argumentacijo, če
                     upošteva sogovornike, ki si z njim ne delijo religiozne perspektive; še več, ne
                     more povsem mimo tega, »kdo je imel prav«, pa čeprav ta »zgodovinski prav«
                     potem v religiozni perspektivi relativira, ko ga postavi na eshatološko
                     obzorje. Mešanje teh dveh obzorij in ravni hitro privede do nemogočih situacij,
                     kar se najlepše vidi, če <emph>brez dodatnih pojasnil</emph> sprejmemo za
                     vodilo avtorjevo maksimo povzeto po Pirjevcu: da naj bi sprejemali drugače
                     misleče, »o nazorsko drugačnih sodržavljanih razmišljali z večjo simpatijo« in
                     »začeli razumeti njihovo mišljenje kot dopolnilo našemu«. Drugače misleča
                     človeka sta bila navsezadnje tudi Adolf Hitler in sekretar fašistične stranke
                     Aldo Vidussoni (oba navaja Kurinčič v svojem besedilu), ki je nameraval težave
                     s Slovenci v Italiji rešiti tako, da bi jih, preprosto, vse pobil. Voditelji
                     slovenske komunistične revolucije so imeli bolj ali manj enak načrt za rešitev
                     težav s svojimi političnimi nesomišljeniki. V veliki, strašno veliki meri so ga
                     tudi uresničili. Še danes žal številni naši sodržavljani – nekateri med njimi
                     so na najvišjih mestih v državi – njihov poseg v zgodovino opravičujejo, vse
                     več je tistih, ki ga celo odobravajo. Seveda si ne smemo lastiti pravice, da bi
                     izrekali nad njimi »dokončno sodbo«, saj verjamemo, da ima sleherni človek
                     svoje osebno razmerje s Presežnim. Vso pravico in dolžnost pa imamo, da
                     zavračamo »zgodovinski prav« takih ideoloških podjetij in navidez plemeniti
                     religiozno navdahnjeni zgodovinski relativizem, pa tudi da skušamo po
                     najboljših močeh varovati demokratično družbo pred posledicami totalitarnih
                     sistemov. Zdi se mi, da prof. Kurinčič ne bi nasprotoval tej moji misli. Če
                     hočemo živeti v demokratični družbi, se moramo pač pogovarjati. Pogovor pa je
                     vaja vseh nas v natančnosti; nenehna, nikoli končana vaja za življenje. »Človek
                     ne more živeti, ne da bi se nenehoma trudil dajati svojemu življenju izraz,« je
                     zapisal filozof Ernst Cassirer. Vsakdo pri sebi ve, kako resnične so te
                     besede.</p>
               </div>
            </div>
            <pb n="010"/>
            <div type="div2">
               <head>Še pomnite</head>
               <docAuthor>Helena Jaklitsch</docAuthor>
               <div type="div3">
                  <p>Spomin je čudna stvar. Vsakemu, še tako hudemu dogodku, ki se nam v življenju
                     zgodi, vzame otipljivost bolečine, žalosti, morda jeze ali celo sovraštva.
                     Kadar nismo sposobni sprejeti odgovornosti in posledic, ki jih naša dejanja
                     povzročijo nam ali našim bližnjim, pa nam spomin celo pomaga varati same sebe.
                     Oziroma povedano drugače, sami prepričujemo spomin, oz. mu lažemo, da se je
                     nekaj zgodilo drugače, kot se v resnici je. In spomin nam pomaga pri tej laži
                     in nam sledi tako, da spreminja resnično preteklost v iluzijo, po kateri zaradi
                     različnih razlogov hrepenimo. </p>
                  <p>Če samo pomislim na spomine starejše generacije. Naši stari starši in starši so
                     živeli v težkih razmerah, primanjkovalo je hrane, večino leta so morali biti
                     bosi, ker ni bilo denarja za nove čevlje, tiste rabljene od starejšega brata pa
                     so lahko obuli le za večje praznike. Novo obleko so morda dobili le ob kakšni
                     res posebni priložnosti, do šole je bilo več ur hoda, mnogi so doživeli vso
                     grozoto vojne. Pa vendar se teh časov spominjajo z naklonjenostjo. Ko jih
                     poslušamo, si večkrat zaželimo, da bi tiste čase doživeli tudi mi. Glas starih
                     ljudi je namreč ob teh spominih mnogokrat poln miline, nežnosti in topline.
                     Vse, kar je bilo slabega, se zdi, da so pozabili, oziroma se celo slabega
                     spominjajo z neko naklonjenostjo. Spomin je manj lepe spomine že zdavnaj
                     omehčal. Toda ne samo starejši, tudi mlajši »trpimo« za istim sindromom. To je
                     pač človeško. Saj je tudi razumljivo. Če bi vsa žalost, bolečina ali bes
                     ostajala v nas enako živa kot takrat, ko smo jo doživljali, bi težko živeli.
                     Pisatelj Jorge Luis Borges je nekoč zapisal, da kdor se vsega spominja, živi
                     peklensko življenje. Torej še sreča, da spomin dela za nas in ne proti nam. Pa
                     vendar je spomin zelo pomemben, ker nas spominja na prehojeno pot in na napake,
                     ki smo jih pri tem naredili. Čeprav spomin ublaži hudo, ki se nam je zgodilo,
                     pa obenem ohranja izkušnje in spoznanja iz preteklosti, in pomaga odločati v
                     sedanjosti. Odločitve v sedanjosti pa še kako vplivajo na našo prihodnost. Za
                     vsakega posameznika je zato spomin pomemben, še toliko bolj pa je pomemben za
                     skupnost, za narod. Če posameznik še lahko kaj pozabi, pa si tega ne more
                     privoščiti narod, ki želi rasti in se razvijati. </p>
                  <p>Marko Kremžar je nekje zapisal: »Kar je posamezniku spomin, naj bi bila družbi
                     zgodovina. V obeh primerih gre za vez s preteklostjo. Spomin in zgodovina se
                     nanašata na resničnost našega bivanja v časovni razsežnosti. Povezujeta sedanjo
                     in preteklo resničnost.« Bolj se ne bi mogla strinjati. Spomin in zgodovina
                     povezujeta sedanjo in preteklo resničnost. Problem pa se pojavi, ko sta spomin
                     in zgodovina popačena do te mere, da spreminjata tako sedanjo kot preteklo
                     resničnost. S tem pa, ko človek pretrga stike z resničnostjo svoje preteklosti,
                     prereže korenine sebi in svojemu rodu. Samo poglejmo Slovenijo. Ker smo se
                     odpovedali pretekli resničnosti, imamo problem tudi s sedanjostjo. Nismo
                     sposobni videti stvari takih, kot so, in zato lahko dela z nami tisti, ki je na
                     oblasti (in je tam skoraj neprekinjeno pravzaprav že zadnjih 70 let), karkoli
                     hoče. Ne samo, da je naš spomin (zgodovina, če hočete) popačen, v resnici je
                     vse prevečkrat pravzaprav celo shizofren, sam v sebi nasproten. Pri tem me
                     vedno znova preseneča, da tega ljudje sploh niso sposobni opaziti. Tega
                     pravzaprav ne morem razumeti. Da v isti sapi trdijo dve popolnoma nasprotni
                     stvari, vendar tega nikakor ne vidijo, ne opazijo. Kako je to možno? V našem
                     okolju se tudi dogaja, da večina ljudi nikakor ne zmore razumeti in sprejeti
                     argumentov, ki so sami v sebi logični, resnični in ki bi v normalnih razmerah
                     iz vsake besedne bitke izšli kot zmagovalci. Kaj se je res v teh sedmih
                     desetletjih, ko smo bili pod bolj ali manj (na zunaj) opaznim totalitarizmom,
                     zgodilo z nami? Je bila to res edina oblika preživetja, ki smo je bili sposobni
                     sprejeti, da smo preživeli najprej nedoumljivo pobijanje lastnih ljudi zaradi
                     »idealov komunistične revolucije« med, predvsem pa po vojni, potem pa še ves
                     totalitarni in oblastni pritisk v »ugrabljeni« državi? Je totalitarizem res
                     zmogel tako zelo poškodovati zdrav razum, da pretekla resničnost ob vseh
                     spoznanjih in odkritjih v času naše samostojnosti ne more sploh več
                     spregovoriti v duhu resničnosti?</p>
               </div>
               <div type="div3">
                  <head>Idilični svinčeni časi</head>
                  <p>Nedolgo nazaj sem vzela v roke knjigo s pomenljivim naslovom Iztrgano pozabi.
                     Avtorica, dolgoletna novinarka pri lokalnem časopisu, celo dobitnica priznanja
                     Društva novinarjev Slovenije, je v knjigi popisala lastno doživljanje časa od
                     svoje zgodnje mladosti, ki se je začenjala še pred drugo svetovno vojno, pa vse
                     do današnjih dni. Zakaj omenjam to knjigo? Knjiga, ki je izšla le nekaj mesecev
                        <pb n="011"/>nazaj, nazorno prikazuje to shizofrenijo, za katero kot narod
                     trpimo. V njej se razkriva vsa plitkost dojemanja stvarnosti in odsotnost
                     kritične distance in logičnega povezovanja. Pravzaprav je popolna odslikava
                     (povprečnega) slovenskega človeka danes in njegovega dojemanja sveta okoli
                     sebe. Je prototip razmišljanja »novega človeka«, ki brez vsakega racionalnega
                     premisleka ali vsaj nekakšne samorefleksije verjame, da je bilo v »prejšnjih
                     časih« lepo. V časih, ko smo bili vsi enaki. </p>
                  <p>Seveda, po vojni je komunistična oblast pobrala vsem vse, kar so imeli, tako da
                     so bili v revščini res vsi enaki. Ampak, ali ne bi bilo tu na mestu vprašanje,
                     kam je šlo vse pobrano? To pa zato, da se prepričamo, da res ni nihče imel nič
                     in da so bili res vsi enaki, kot ostaja zapisano v našem (kolektivnem) spominu.
                     Kam je torej šlo vse, kar je bilo zaplenjeno: vredne slike, bogate knjižne
                     zbirke, ki so jih skozi stoletja zbirale posamezne družine, dragoceno pohištvo.
                     Mnoge premožne družine, ki so si bogastvo ustvarjale skozi rodove trdega dela,
                     so imele zlatnino, pa denarno premoženje. Ne spominjam se, da bi kdaj
                     zasledila, da so bili vsi ti predmeti uničeni, domovi predvojnih meščanov pa
                     porušeni. Morda pa vendarle niso bili vsi tako enaki, kajne? Partijski
                     funkcionarji so si po vojni brez slabe vesti prilastili zaplenjene vile, pa
                     tudi drugo zaplenjeno (ukradeno) premoženje. O tem, kako so bili v resnici
                     ljudje neenaki, govori knjiga Dokumenti o privilegijih političnih in državnih
                     funkcionarjev v Sloveniji v obdobju socializma, ki jo je pred leti izdal
                     Študijski center za narodno spravo. Do zdaj še nisem slišala, da bi kateri od
                     še živečih funkcionarjev to, kar je po vojni ukradel, tudi vrnil. Ali pa da bi
                     to storil kakšen od potomcev le-teh. Da so s tem takrat tistim, ki so jim
                     zaplenili premoženje, storili nepopravljivo krivico, danes ni več pomembno.
                     Prav nasprotno. Posrečilo se jim je celo, da so tudi otrokom tistih, ki jim je
                     bilo po vojni zaplenjeno, vcepili misel, da se je pravzaprav še večja krivica
                     zgodila, ko se je to premoženje ob nastopu demokracije začelo vračati. Kot
                     pravi avtorica knjige: »Bilo je precej nejevolje, ko je država Slovenija po
                     drugi vojni zaplenjeno premoženje začela vračati, zlasti grofom in cerkvi,« pri
                     tem pa še s čustveno prizadetostjo zapiše, da je to naredila velikodušno kot v
                     nobeni drugi tranzicijski državi. Pri tem dodajam, da so tudi njenemu očetu po
                     vojni zaplenili trgovino, lastno delovno mizo in urarsko orodje pa je moral
                     odkupiti, da je potem lahko delal doma. Ampak, pravi avtorica, oče do nove
                     oblasti ni čutil prehude zamere, ker »smo več ali manj vedeli, kaj nas čaka pod
                     rusko komando, smo pa živi in zdravi. Prišli bodo boljši časi.« </p>
                  <p>Po vojni je takratna oblast naredila tudi vse, da bi uničila kmeta, saj je bil
                     ta zaradi tega, ker je bil samozadosten, manj dovzeten za »spremembe družbenega
                     reda« in je bil za državo, ki je hotela imeti popoln monopol nad vsem in vsemi,
                     preveč svoboden. Za kmete so se takrat začeli hudi časi, pravi avtorica, saj so
                     jim pobrali skoraj vse, kar so imeli, čeprav so mnogi med vojno prostovoljno
                     hranili partizane, mlade s kmetij pa so silili v tovarne. Ampak takoj doda, da
                     so bili ti sprva res nezadovoljni, potem pa, ko so kot tovarniški delavci
                     začeli prinašati domov redne in ne tako slabe plače, so se nehali pritoževati.
                     Kar naenkrat so bili vsi zadovoljni, saj je bilo »ljudstvu vse bolje, kolikor
                     smo se oddaljevali od Stalina … veseli pa smo bili trgovin v prosti prodaji za
                     vse državljane«. Seveda omeni tudi to, da so vsi hodili tudi osnovne
                     potrebščine kupovat v Trst. Ali ni to krasno – Zahodna Evropa je imela polne
                     trgovine raznovrstnih izdelkov, ki so jih Slovenci na tak ali drugačen
                     inovativen način tihotapili na to stran, pri nas pa je zmanjkovalo pralnega
                     praška, zaradi pomanjkanja bencina so se ljudje smeli voziti le vsak drugi dan,
                     za osnovna živila si moral čakati v dolgih vrstah, upajoč, da jih ne bo
                     zmanjkalo. In vendar smo mi imeli zlati socializem, ko nam je bilo vsem res
                     lepo, čeprav nismo imeli nič. Ali kot napiše avtorica »Tako sindikalno kot
                     siceršnjo idilo so kvarile motnje v preskrbi.« (Sic!)</p>
                  <p>V knjigi lahko še preberemo, kako je bilo služb na pretek, čeprav jih je čez
                     leta zmanjkalo in so zato začeli judje množično odhajati na delo v tujino, kjer
                     so bile plače mnogo višje. Mladi so dobivali štipendije za šolanje, pri čemer
                     so imeli prednost nadarjeni otroci iz siromašnih družin ter otroci borcev in
                     udeleženci brigad. Zatrdi, da ni bilo res, tako kot trdijo danes nekateri, da
                     so bili ljudje prisiljeni delati v delovnih brigadah. Da je bila sicer
                     propaganda močna, ampak da pravzaprav oblast bolehnim in onim s popravnimi
                     izpiti ni dovolila, da bi sodelovali v brigadirstvu. O tem, da so vsi vedeli,
                     kaj se je zgodilo s tistimi, ki so se uprli totalitarnemu sistemu in njihovim
                     »udarnim« akcijam, niti besede. Otroci, katerih starši, sorodniki niso bili pri
                     partizanih, ampak na strani protirevolucionarnega tabora, niso dobili
                     štipendij. Mnogim je bilo nadaljnje šolanje celo onemogočeno. Vasi, za katere
                     se je vedelo, da so bile med vojno »ta bele« so <pb n="012"/>zadnje dobile
                     asfaltirane ceste, kanalizacijo, vodovod. Nekatere šele v devetdesetih letih.
                     Ampak to je izbrisano iz spomina. </p>
                  <p>Da je idila tistega časa, ki ga sočasno imenuje svinčeni čas, popolna, avtorica
                     doda še, kako so lahko ljudje zlahka dobivali kredite, ki so jih na koncu
                     odplačali z nekaj tolarji, sindikati pa so skrbeli, da so ljudje prišli do
                     ugodnih cen ozimnice, da so organizirali poceni letovanja in sindikalne
                     izlete.Tujci, ki so prihajali k nam, se niso mogli »načuditi našemu standardu
                     (sic!) in dejstvu, da so bili lastniki večine počitniških hiš navadni delavci«.
                     Ob vzkliku »Raj na zemlji!«, kot zapiše, mimogrede še omeni, da je bilo to res
                     pretirano blagostanje, ki je temeljilo na državnih kreditih, »ki se jih delovno
                     ljudstvo sploh ni zavedalo«, in da so bili tisti, ki so se preveč glasno
                     oglašali v javnosti, utišani. Eni tako, da so bili ob službo, drugi so morali v
                     zapor. In da so morali v zapor tudi tisti, ki so izrekali politične šale. Ampak
                     v zadnjih letih skupne države so se komunisti in oblast tudi do teh pojavov
                     »obnašali dokaj prizanesljivo«. V zadnjem delu knjige, ki govori o življenju v
                     samostojni Sloveniji, se ne pozabi obregniti ob korupcijo, ki smo ji priča, pri
                     tem pa spet pride do izraza pomanjkanje povezovanja in širšega uvida. Tako
                     avtorica istočasno zapiše, da je korupcija sprva v obliki čokolade stekla že v
                     zlatih svinčenih časih in da so bile potrebne včasih bolj včasih manj močne
                     zveze, da si prišel do manjših ali večjih stvari. Ampak tista korupcija v
                     svinčenih časih je bila vendarle nekaj popolnoma drugega. Od tiste korupcije so
                     imeli koristi vsi. Ni čudno, da je bil za gospo najlepši čas tisti svinčeni
                     čas,v katerem »smo bili vsi zadovoljni, saj nihče ni imel nič«. </p>
               </div>
               <div type="div3">
                  <head>Izgubljeni spomin</head>
                  <p>V Sloveniji v resnici danes celotna družba trpi za nasilno povzročeno in od
                     zunaj vsiljeno izgubo resničnega spomina. Pretrgali smo stike z resničnostjo
                     svoje preteklosti. Naša preteklost je tako postala ena sama laž. Na eni strani
                     se spominjamo zgrajenih hiš in ničelne brezposelnosti v svinčenih časih, po
                     drugi strani pa se nočemo spomniti, da se je sosed bal soseda, da je bila
                     kritika družbe nedopustna in se je zato o tem šepetalo le za štirimi stenami in
                     da je bil cel naš prostor prepreden z ovaduško mrežo. Nočemo se spomniti, da
                     postavljena hiša še ni prinašala blagostanja, temveč da smo tega iskali na
                     drugi strani meje. Nočemo se spomniti, da so obstajali ljudje, kot je bila
                     Angela Vode, ki so bili zaradi upiranja totalitarnemu sistemu <emph>persona non
                        grata</emph>. Iz spomina je bila za dolga desetletja izbrisan pomor bratov
                     in še danes se njihovi grobovi obravnavajo izven zgodovinskega časa in
                     dogajanja, prav tako se je načrtno pozabilo na mnoge, ki so v svinčenih časih
                     na skrivaj bežali iz »raja na zemlji« v zahodni svet in pri tem tvegali svoja
                     življenja, saj oblast ni pustila, da bi njeni prebivalci pobegnili iz
                     »idiličnega sveta«. Prav tako se pozablja, da na delovnih mestih niso
                     napredovali najbolj sposobni in da mnogi niso smeli opravljati poklica, za
                     katerega so bili usposobljeni, ker so se zamerili oblasti (nam je vsem poznan
                     primer Leona Štuklja). Še in še bi lahko naštevala. </p>
                  <p>S tem, ko človek pretrga stike z resničnostjo svoje preteklosti, prereže
                     korenine sebi in svojemu rodu, pravi Kremžar. Če nočemo, da se nam to zgodi, je
                     skrajni čas, da se kot narod predramimo in se lotimo ponovnega odkrivanja
                     lastne resnične preteklosti. Tako, kot gre posameznik k psihiatru, da ugotovi,
                     kje v preteklosti se skrivajo razlogi za njegovo nerazumno ravnanje v
                     sedanjosti, tako smo tudi kot družba, odgovorna za našo prihodnost, dolžni
                     poiskati pomoč. Ali smo jo še sposobni najti znotraj samih sebe ali bi se
                     morali ozreti drugam, tega ne vem. Vem samo, da moramo res narediti vse, da se
                     soočimo s svojo resnično preteklostjo, če hočemo da bomo imeli tudi resnično
                     prihodnost.</p>
                  <pb n="013"/>


                  <figure>
                     <graphic url="slike_z_95/z_95_04.png"/>
                     <head>Daleč je pomlad <name>Tamino Petelinšek</name>
                     </head>
                  </figure>
               </div>
            </div>
         </div>
         <pb n="014"/>
         <div type="div1">
            <head>Kako se je začelo</head>
            <div type="div2">
               <head>Še en pogled na polpreteklo zgodovino Loškega potoka</head>
               <docAuthor>Janko Maček</docAuthor>
               <div type="div3">
                  <p>Za začetek poglejmo nekaj »razglednic« Loškega potoka, ki so jih vsak skozi
                     svoja »očala« posneli nekateri pisci njegove polpretekle, večinoma tragične in
                     včasih skoraj neverjetne zgodovine. Matevž Hace, ki je prišel tja iz sosednje
                     Loške doline, takole piše v knjigi Komisarjevi zapiski: »Loški potok je ozka
                     dolina na vzhodni strani Loške doline. Okrog in okrog jo obdajajo temni
                     smrekovi in bukovi gozdovi. Tu je domovina revnih ljudi, delavcev – tesačev, ki
                     so v preteklosti sloveli po svetu, je domovina debelega krompirja in lepe
                     živine. Na vzhodu se dvigajo Bele Vode z nekaj hišami, ob njih pa Mušnjevec,
                     strm in obraščen hrib nad cesto Travnik–Laze–Draga. Na jugozahodu je
                     Petelinjek, kjer je bilo leta 1942 taborišče Zidanškovega bataljona … Okrožni
                     komite me je poslal v Loški potok, ki je bil svoboden že maja
                     dvainštiridesetega, da organiziram osvobodilne odbore, mladino, agrarne
                     komisije in osnovne partijske organizacije v petih četah Zidanškovega
                     bataljona.« (Zapiski, str. 5)<lb/>Ko je torej Hace maja 1942, kmalu po
                     neuspelem nastopu tamkajšnje vaške straže, začel med Potočani svoje partijsko
                     poslanstvo, mu je eden prvih sodelavcev Karel Lavrič rekel naslednje: »Da veš,
                     Matevž, lahko delo bova imela. Vsi ljudje so za Fronto. Samo tisti kaplanček je
                     bil malo zmešan. Župnik se pa drži ob strani in živ hudič ne ve, kaj tuhta.«
                     Lavrič je bil že pred vojno v partiji. Leta 1940 je bilo v Travniku
                     ustanovljeno Društvo prijateljev Sovjetske zveze. Hace je hitro spoznal, da so
                     Travnik, Bela Voda, Srednja vas in Šegova vas »napredne« vasi, da pa so Retje,
                     Mali Log in del Hriba pod vplivom »klerikalnih« prosvetarjev in župnišča.
                     Katoliška prosveta je bila številčna in dobro organizirana. K njej je spadal
                     tudi Fantovski odsek, iz katerega je v maju 1942 nastala »bela garda«.
                     (Zapiski, str. 7)</p>
                  <p>Tudi naslednji poznavalec Loškega potoka Matija Škerbec je bil tako rekoč
                     domačin, toda z druge svetovnonazorske strani kot politkomisar Hace. Rojen je
                     bil namreč leta 1886 v Starem trgu pri Ložu in tam leta 1912 pel novo mašo, bil
                     pred vojno župnik in dekan v Kranju, med okupacijo izgnanec v Ljubljani, ves
                     čas pa povezan z rojstnim krajem. Leta 1945 ga spet najdemo med begunci,
                     najprej na Koroškem, nato v ZDA. V Clevelandu je leta 1957 izšel drugi zvezek
                     njegove brošure Krivda rdeče fronte, kjer med drugim opisuje tudi čas vojne in
                     revolucije v Loškem potoku ter dodaja poimenski seznam 267 žrtev. Razumljivo,
                     da v svojem delu ne more mimo nekaterih trditev Frančka Sajeta v knjigi
                     Belogardizem. Poglejmo torej nekaj odlomkov iz Škerbčevega zapisa o Loškem
                     potoku: »Občina Loški potok in njena župnija sv. Lenarta obsegata ozko, koritu
                     podobno kraško polje, ki ga ob hudih nalivih in daljšem deževju poplavi
                     ponikalnica Loški potok. Obronki tega korita so pokriti deloma z bornimi
                     njivami in senožetmi, deloma z gozdovi, ki so večinoma bili last graščaka
                     Auersperga Turjaškega … Dolina se deli v dva dela in sredi obeh se razprostira
                     816 m visoki Tabor, kjer so farna cerkev sv. Lenarta, pokopališče s podružno
                     cerkvijo sv. Barbare, župnišče, šola in mežnarija. Vsa našteta poslopja razen
                     obeh cerkva so med vojno požgali komunisti. Tabor spada k vasi Hrib, ki je
                     središče občine. Poleg Hriba spadajo v občino še sledeče vasi: Mali Log, Retje,
                     Srednja vas, Šegova vas, Travnik in Bela Voda.« Vse vasi v občini so že pred
                     vojno imele elektriko po zaslugi »klerikalnega« župana Franca Bartola s Hriba,
                     ki pa je bil kljub temu komunistom napoti in so ga umorili. Pred vojno je imela
                     občina okrog 2500 prebivalcev, ki so bili večinoma gozdni delavci in prevozniki
                     lesa (furmani), saj zaradi slabo rodovitne zemlje niti kmetje niso mogli živeti
                     samo od kmetij. »Kljub revščini pa so bili ljudje v veliki večini verni in na
                     visoki moralni stopnji.« Kakor po vsej Sloveniji sta bili v občini v glavnem
                     dve stranki: vasi Hrib, Retje, Mali Log, Šegova vas in del Srednje vasi so se
                     opredeljevale za SLS (Slovensko ljudsko stranko), medtem ko je bila večina iz
                     Travnika in Bele Vode v liberalni JNS (Jugoslovanski nacionalni stranki).
                     Kulturno in vzgojno središče Loškega potoka je bil prosvetni dom, zgrajen v
                     času kaplana Karla Škulja, kasnejšega župnika v Dolenji vasi. Tu je prosvetno
                     društvo Tabor prirejalo razne prireditve, mladina pa se je družila v »Orlu«
                     oziroma kasneje v Fantovskem odseku in Dekliškem krožku. Liberalci in njihov
                     »Sokol«, ki so ga vodili učitelji, so imeli zbirališče v gostilni na Travniku
                     in so se šteli <pb n="015"/>
                     <figure>
                        <graphic url="slike_z_95/z_95_05.png"/>
                        <head>Tabor leta 1940, z desne na levo: Farna cerkev, mežnarija, župnišče,
                           cerkev sv. Barbare, šola in pokopališče<name/>
                        </head>
                     </figure>za napredne. V času diktature niso skrivali zadovoljstva, ko je oblast
                     prepovedala »klerikalne« organizacije. (Krivda … , str. 55–57)</p>
                  <p>Pravijo, da gre v tretje rado, in tudi mi bomo omenili še tretjega opazovalca
                     razmer v Loškem potoku, ki pa ni bil domačin in je prišel med Potočane prav v
                     času, ko se je njihovo tradicionalno življenje čez noč močno spremenilo.
                     Partizanski zdravnik dr. Peter, s pravim imenom Aleksander Gala, je prišel na
                     Petelinjek nad Loškim potokom junija 1942, torej po ponesrečenem nastopu prve
                     vaške straže na Taboru in malo pred začetkom italijanske ofenzive. Prišel je
                     skoraj naravnost iz Ljubljane, kjer je malo prej dokončal študij medicine, in
                     najbrž nikoli prej ni poizkusil življenja na podeželju. Sam v svojem pisanju
                     nekajkrat omenja, da ni bil član partije. Verjetno je pa bil pod njenim
                     vplivom. Brez dvoma so se mu prvi tedni in meseci njegovega partizanstva
                     vtisnili v spomin tudi zaradi tragedije, ki se je konec julija 1942 zgodila v
                     partizanski bolnici Ogenjca blizu Bele Vode, ki jo je sam ustanovil in vodil.
                     Leta 1972 je izšla njegova knjiga Partizanski zdravnik, pet let zatem pa še
                     knjiga Ogenjca – tragedija partizanskih ranjencev, kjer se takole spominja
                     napetih julijskih dni pred začetkom italijanske ofenzive: »Dogodki zadnjih dni
                     so kazali na to, da se bo dotedanji tok našega življenja temeljito spremenil.
                     Bilo je slišati, da ljudje v dolini niso več tako enotni. Nekateri so odkrito
                     govorili, da ne marajo partizanov. Čule so se tudi govorice, da gre partizanom
                     v njihovem boju le za komunistično oblast, ne pa za osvoboditev od okupatorja.
                     Ljudje v obeh dolinah – Loški in Loškem potoku so se spremenili. Pogovori z
                     njimi niso bili več tako sproščeni kakor poprej. Postajali so vse bolj
                     nezaupljivi tako do nas kot med seboj. Govorilo se je, da nekateri doma
                     skrivajo orožje.« (Ogenjca, str. 9)</p>
                  <p>Dr. Gala piše, da so tudi nekateri partizani, predvsem taki, ki so imeli doma
                     družine, zaradi govoric o ofenzivi začeli razmišljati, da bi bilo najbolje
                     oditi domov. Italijani bodo iskali partizane po gozdovih in ne bodo
                     pregledovali hiš. Nihče ne bo vedel, da so bili tudi oni partizani, opravljali
                     bodo svoje kmečko delo in se držali doma, dokler ofenzive ne bo
                     konec.<lb/>Zdravnik je pa tiste dni bil v skrbeh za ranjence. Kako naj poskrbi
                     zanje? Kaj bo z njimi, če jih dobijo v roke Italijani? Komisar Hace se s tem
                     problemom ni ukvarjal, ampak je že 26. julija odšel iz Loškega potoka in 28.
                     julija zapisal v dnevniku naslednje: <pb n="016"/>
                     <figure>
                        <graphic url="slike_z_95/z_95_06.png"/>
                        <head>November 1944: Tabor v ognju in dimu, zažgali so partizani<name/>
                        </head>
                     </figure>»Bila je jasna poletna noč, ko smo se aktivisti iz Loške doline,
                     Loškega potoka in delno iz Sodražice zbrali na Zigmundovem vrtu na Vrhniki. Med
                     nami je bil tudi Franc Popit - Jokl. Proti jutru smo prišli v gozdove pod staro
                     mejo in potem v dopoldanskih urah po skupinah študirali zadružništvo, nekateri
                     pa VKPb (zgodovino vsezvezne komunistične partije boljševikov). Z višine smo
                     videli, kako gorijo prve hiše v Ložu in na Vrhniki in kmalu so se zaslišali
                     tudi rafali.« (Komisarjevi zapiski, str. 23)</p>
               </div>
               <div type="div3">
                  <head>Ali so se ljudje v Loškem potoku res spremenili?</head>
                  <p>Ali se je mogoče strinjati z razlago, da so bili v začetku okupacije vsi ljudje
                     za partizane, potem so se pa spremenili? Vemo, da so se pred vojno delili na
                     »klerikalce« in »liberalce«. Župnik Jožef Pravhar je prišel v faro leta 1910,
                     preživel potem s farani prvo svetovno vojno in Aleksandrovo diktaturo ter
                     vztrajal na svojem mestu do leta 1944, ko ga je »ljudska oblast« obsodila na
                     smrt. Ko so v drugi polovici leta 1941 prišli v faro štajerski begunci, med
                     njimi učitelj Ferdo Skok, ki je kmalu začel organizirati OF, je župnik podprl
                     kaplana Puharja pri zbiranju pomoči zanje. Še spomladi leta 1942 je Potočan
                     Lavrič rekel o župniku, da »živ hudič ne ve, kaj tuhta«. Ni dvoma, da so bili
                     ljudje v dolini proti Italijanom, vendar s tem še ni rečeno, da so bili za
                     partizane, zlasti potem, ko je bilo očitno, da jih vodijo komunisti, in ko so
                     se začeli tudi umori.</p>
                  <p>Ko so se oktobra 1941 pri Beli Vodi pojavili prvi partizani – marsikdo jih je
                     še imel za četnike – so ljudje brez izjem simpatizirali z njimi, ko pa sta Daki
                     in njegov spremljevalec na pragu njegove domače hiše v Beli Vodi ustrelila
                     Janeza Debeljaka, je marsikdo začel razmišljati. O njem niso vedeli nič
                     slabega. Če je bil tisti dan, ko so se kočevski »furmani« v gostilni na
                     Travniku pogovarjali o partizanih, slučajno zraven, ker je tudi on prevažal
                     les, še ni mogel biti kriv za smrt partizanov, ki so jih Italijani zajeli na
                     Debelem vrhu in postrelili. Bili so prepričani, da Debeljak ni izdal
                     partizanov, da so ga po krivici obdolžili izdajstva. Škerbec tudi piše, da je
                     kaplan Puhar postreljene partizane tedaj kljub italijanski prepovedi cerkveno
                     pokopal na pokopališču sv. Barbare. Prav za tisti čas še nenavaden umor Janeza
                     Debeljaka pa je kaplanu odprl oči, da se je nehal navduševati nad Skokovim
                     pevskim zborom in začel v pridigah opozarjati na <pb n="017"/>nevarnost
                     brezbožnega komunizma. Posebno odločna je bila njegova pridiga 25. marca 1942 –
                     na praznik Marijinega oznanjenja, ko je OF obtožil za umor Janeza Debeljaka in
                     za italijanske represalije, ki so mu sledile.</p>
                  <p>9. maja 1942 je partizanska enota, ki se je že nekaj časa zadrževala v
                     okoliških gozdovih in se ji je pred kratkim pridružil tudi učitelj Skok,
                     napadla karabinjersko postajo v Rusovi hiši pod Taborom. Še preden so
                     karabinjerji dobili pomoč, so se partizani umaknili in Italijani so se potem
                     znesli nad nič krivimi domačini. Žrtev italijanske represalije so tedaj postali
                     Franc Šega ter Janez in Jakob Bartol, ki niso imeli prav nobene zveze s
                     partizani in njihovim napadom. Karabinjerji so potem skupaj z vojaštvom, ki jim
                     je z Blok prišlo na pomoč, odšli in Loški potok je bil »osvobojen«. Takoj
                     naslednji dan, 11. maja, so partizani razglasili mobilizacijo, na katero pa ni
                     bilo odziva, saj je bila italijanska represalija zaradi napada na karabinjerje
                     še preveč sveža. Potočani so se zbirali v gostilnah – v vasi Hrib so bile kar
                     tri – in debatirali o nastali situaciji. Že od nekdaj je bila navada, da so
                     »klerikalci« obiskovali gostilno župana Bartola. Tako se je 14. maja dopoldne
                     tam zbralo več članov Fantovskega odseka s Hriba, pa tudi nekaj iz Retij in
                     Malega Loga. Sredi razgrete debate je nenadoma padla odločitev: »Ne bomo se jim
                     pustili. Zakaj pa imamo skrite puške? Uporabimo jih!« Okrog petih popoldne je v
                     zvoniku farne cerkve začelo biti plat zvona in odjeknilo je tudi nekaj strelov.
                     Skupina fantov, ki so na hitro vzeli puške iz skrivališč, je prišla na Tabor in
                     ga zastražila. Spotoma so prijeli nekega partizana in ga zaprli v šolo. </p>
                  <p>Kot piše Škerbec, po katerem povzemamo tole poročilo, je bila sicer konec leta
                     1941 v Loškem potoku ustanovljena Slovenska legija, v kateri so bili večinoma
                     člani Fantovskega odseka, vendar je vse skupaj ostalo pri ustanovitvi. Zveza z
                     Ljubljano je bila slaba ali pa je sploh ni bilo, zato so ostali neorganizirani.
                     Kaplan Puhar je sicer pridigal proti komunizmu, o kakem oboroženem odporu proti
                     njemu pa ni imel pojma in prav tako ne župnik, čeprav Saje v knjigi
                     Belogardizem trdi nasprotno. Tudi Škerbec posebej poudarja, da nastop potoških
                     fantov 14. maja 1942 nikakor ni bil organiziran iz Ljubljane. Čeprav so se
                     partizani v četrtek po prihodu oboroženih fantov na Tabor potuhnili, ni bilo
                     dvoma, da se bodo vrnili, takoj ko zberejo svoje sile. Po medsebojnem posvetu
                     so fantje, ki sta jih sedaj vodila Stanko Knavs s Hriba in Ivan Košmrlj iz
                     Retij, poslali k Italijanom v Ribnico odposlanca z obvestilom o situaciji in s
                     prošnjo, da vzpostavijo red, toda Italijani so ga zaprli in odpeljali v
                     internacijo. V petek je bilo še vedno mirno, fantom na Taboru pa se je
                     pridružilo še nekaj novih.</p>
                  <p>V nedeljo zjutraj, 17. maja, je nekaj fantov odšlo domov in na Taboru jih je
                     menda ostalo le 13. Po prvi maši so dobili pismeni ultimat, da naj se do
                     desetih predajo, sicer bo sledil partizanski napad. Med mašo ob desetih so
                     partizani, ki so se jim pridružili tudi nekateri Travničani, res napadli. Bili
                     so v premoči tako v številu kot po oborožitvi, zato so morali branilci kmalu
                     zapustiti položaje okrog cerkve in šole in se umakniti v zvonik. Napadalci so
                     čez nekaj časa vdrli v cerkev, k zvoniku pa nanesli sena iz župnijskega skednja
                     in zažgali. Zagorela so vrata in gost dim se je valil skozi zvonik. Boja je
                     bilo kmalu konec in branilci so se predali. Napadalci so še izropali župnišče
                     in mežnarijo, nato pa ujetnike, med katerimi je bil tudi kaplan, odpeljali s
                     seboj v gozd. Proti pričakovanju jih niso pobili, pač pa fante vključili v
                     svojo enoto, kaplanu pa zagrozili in ga izpustili. Ko je potem zbežal v
                     Ribnico, so ga Italijani zaprli. Tako se je končal ta spontani upor potoških
                     fantov, dva meseca preden je nastopila vaška straža v Šentjoštu.</p>
                  <p>S 1. junijem so »osvoboditelji« prevzeli tudi upravo občine in za komisarja je
                     bil imenovan Matevž Hace iz sosednje Loške doline. V pomoč pri delu, zlasti pri
                     izvajanju agrarne reforme, so mu bili učitelji in nekateri domačini. –
                     Prejšnjemu županu Francu Bartolu je komisar Hace takoj po nastopu svoje službe
                     dal vedeti, da »je njegove oblasti za vedno konec in naj z delom na kmetiji
                     dokaže, da je za Fronto.« (Zapiski, str. 8) Kasneje so župana Bartola in
                     njegovega sina odpeljali Italijani in posredovanje župnika Pravharja ju je
                     komaj rešilo smrti, ki pa ju je nazadnje doletela od komunistične roke. Takoj
                     po 1. juniju so po vaseh ustanavljali »osvobodilne odbore«. Ljudje so sprva
                     imeli pomisleke, saj so se bali posledic, če se vrnejo Italijani, potem pa so
                     se vdali in v odbor je prišel tudi marsikateri protikomunist. Ko so proti koncu
                     junija delili zemljo, so bili nekateri navdušeni in se potegovali, da bi dobili
                     čim boljšo in čim več, nekaj bajtarjev iz Retij pa niti na sestanek ni bilo,
                     ker so takole razmišljali: »Kaj bomo sedaj jemali zemljo, ko pa ne vemo, kako
                     bo po vojni. Lahko bomo imeli še sitnosti s kočevskimi grofi. Tesači smo bili
                     in tesači bomo menda tudi ostali.« (Zapiski, str. 12)<lb/>Sredi junija, ko se
                     je že govorilo o italijanski ofenzivi, je oblast v Loškem potoku naročala, <pb
                        n="018"/>
                     <figure>
                        <graphic url="slike_z_95/z_95_07.png"/>
                        <head>Tabor okrog leta 1950<name/>
                        </head>
                     </figure>naj se prebivalstvo umakne v gozdove, odžene s seboj živino in odpelje
                     čim več živeža ter drugih potrebščin. V ta namen so v gozdu gradili posebne
                     barake. K sreči so ljudje od drugod, kjer je ofenziva že prej pokazala svoje
                     zobe, zvedeli, da Italijani preiskujejo tudi gozdove in da tistemu, kar tam
                     najdejo, ni rešitve, zato so zadnji trenutek večino živine in blaga iz gozda
                     spravili domov. V Loški potok so prišli Italijani 29. julija – razmeroma mirno,
                     saj so se partizani in njihova oblast že prej umaknili. Takoj po prihodu so
                     prijeli tri učitelje, Mirka Rusa, ki je imel dva brata pri partizanih, in še
                     nekatere. 31. julija popoldne so se morali vsi moški od 15. do 65. leta
                     starosti javiti pred občino na Hribu, kjer jih je po občinskem seznamu vojaških
                     obveznikov preverjala posebna italijanska komisija, v katero so pritegnili tudi
                     občinskega tajnika Antona Košmrlja. Za tiste, ki se ne bi javili, je bil
                     zagrožen požig. Tako so še isti večer požgali nekaj hiš na Hribu, Belo Vodo in
                     Travnik. V Travniku in Beli vodi je pogorelo 130 hiš in gospodarskih poslopij,
                     kot talce pa so postrelili več moških, druge pa odpeljali v internacijo. S tem
                     je bila ofenziva v glavnem končana in vojaštvo je odšlo, le v šoli na Taboru je
                     ostala četa vojakov. </p>
                  <p>Ponovno je začela poslovati stara občinska uprava, kjer pa so Italijani namesto
                     župana Bartola postavili svojega fašističnega komisarja. Od italijanske strani
                     je tedaj tudi prišla pobuda za ustanovitev vaške straže, vendar je bil odziv
                     sila skromen, saj je bila večina moških, tudi oni, ki so bili sredi maja v
                     zvoniku, v internaciji. Šele po hudih pritiskih so bile na Hribu, v Retjah in
                     Malem Logu vzpostavljene posadke po približno 10 mož in za poveljnika jim je
                     bil določen nekdanji orožnik Janez Pikelj. Konec novembra so partizani neke
                     noči napadli Mali Log. Šibki in slabo oboroženi vaški straži se je sicer uspelo
                     umakniti, je pa pri izpadu padel Alojz Gregorič. Od tedaj so partizani
                     neovirano prihajali v Mali Log in tam mimo imeli tudi prehod na Travno goro. V
                     opomin vaščanom, ki niso bili zanje, so odpeljali mladega Franca Zbačnika in ga
                     po hudem mučenju umorili. Italijani so po tem odredili, da se morajo vsi
                     prebivalci Malega Loga izseliti na Hrib in v Retje. Ko so Italijani na Taboru
                     postavili veliko vojaško barako, so izvedli mobilizacijo in vaška straža je
                     narasla na okrog stopetdeset mož. Italijanski poveljnik na Taboru je bil tedaj
                     neki Bardelli, ki so ga sumili, da je povezan s partizani. Februarja 1943 se je
                     v Malem Logu ustavila Šercerjeva <pb n="019"/>brigada in Italijani skupaj z
                     vaškimi stražarji naj bi jo napadli in pregnali. Ko so se stražarji že zapletli
                     v boj, so se Italijani nepričakovano umaknili in pustili stražarje na cedilu.
                     Pri tem sta bila težko ranjena Alojz Mohar in njegov sin Anton; partizani so ju
                     dobili v roke in umorili. Ko je bil naslednji dan pogreb, so partizani
                     streljali na pogrebce. – V noči na 19. marec 1943 je partizanska brigada prišla
                     na Hrib in plenila po hišah, ki so imele kakega fanta pri vaški straži na
                     Taboru. Poveljnik Bardelli je prepovedal streljati na plenilce, ki so tako
                     neovirano opravili svoje delo.</p>
               </div>
               <div type="div3">
                  <head>Partizanska bolnica Ogenjca – tragedija ali kaj drugega</head>
                  <p>Verjetno bo ob gornjem naslovu kdo pomislil, da se ne ujema s temo, o kateri
                     smo do sedaj govorili. Zakaj ne bi raje kaj povedali o breznih pri Konfinu in o
                     domobranskih ranjencih, ki so junija 1945 tam končali svoj križev pot. Morda bi
                     bilo res bolj primerno o Ogenjci – tudi zaradi njene posebnosti in zahtevnosti
                     – govoriti čisto posebej, vendar je tako vpeta v čas italijanske ofenzive leta
                     1942 in na neki način še danes vpliva na ljudi Loškega potoka, da ne moremo
                     mimo nje. Torej bilo je leta 1942 v času, ki je bil za Potočane nenavaden in
                     nevaren. K drugemu bataljonu Notranjskega odreda na Petelinjeku je 2. junija
                     prišel dr. Aleksander Gala – mladi zdravnik stažist in seveda novopečeni
                     partizan. Kljub pomanjkljivim izkušnjam se je lotil svojega dela. V zasilnem
                     šotoru je organiziral improvizirano bolnico, kjer je bilo na razpolago 10
                     ležišč, šest od njih kar na tleh. V začetku ni imel v »bolnici« nobenega
                     osebja, saj so ranjenci sami hodili v četo po hrano in celo pomagali v kuhinji.
                     Ko so dobili prve težje ranjence, seveda delo ni bilo več tako enostavno in je
                     že dobil prvo nešolano bolničarko.<lb/>Ko so se začele govorice o italijanski
                     ofenzivi, je bil neizkušeni zdravnik v skrbeh, kaj bo z njegovimi ranjenci:
                     »Domenili smo se, da je treba zgraditi bolnico, za katero bo vedelo samo nekaj
                     ljudi, in zagotoviti primerno zalogo hrane in zdravil. Govorilo se je, da
                     Italijani zelo natančno preiskujejo gozdove. Kako torej v takih razmerah
                     zavarovati bolnico? Z Metodom (Metod Rus, sin potoškega podjetnika in
                     gostilničarja, ki je bil študent medicine) sva se odločila za kraj Ogenjca
                     blizu Mrtolazov, kako uro hoda od Bele Vode. Mala ravnica nad dolinico je bila
                     obdana z naravnim težko dostopnim terenom. V smeri proti Loškemu potoku se je
                     teren strmo spuščal. Velike z mahom pokrite skale so skrivale vhod v kraško
                     jamo, ki bi v sili lahko bila dobro skrivališče za ranjence. S pomočjo šestih
                     izbranih partizanov domačinov je na ravnici kmalu zrasla brunarica 6 x 4 metre,
                     pokrita s cerado. Nekoliko vstran od »bolniške sobe« so uredili še kuhinjo.
                     Neke noči sredi julija so potem v največji tajnosti prepeljali ranjence iz
                     stare bolnice pod Petelinjekom. Prebivalci bližnjih zaselkov za bolnico sploh
                     niso vedeli.</p>
                  <p>V bolnici sta bili sedaj dve bolničarki: Nedeljka in Mimica. Ker bo Mimica
                     kasneje odigrala nenavadno vlogo, povejmo o njej nekoliko več. Dr. Gala v svoji
                     knjigi takole piše: »Od osebja sem Mimico najmanj poznal. Šele pred kratkim jo
                     je pripeljal novi politični komisar Levec in jo postavil za glavno bolničarko.
                     Ni bila iz teh krajev. Ni me motilo, da so jo poslali kot izkušeno bolničarko,
                     čeprav sem po njenem delu takoj opazil, da to ni bila. Bila je požrtvovalna in
                     zelo resna. Večkrat je odšla v štab bataljona in ko se je vrnila, je prinesla
                     razne novice in navodila v zvezi s političnim delom. Takrat nisem bil član
                     partije in tudi nisem vedel, kdo izmed nas to je. O tem se ni govorilo. Mimica
                     je gotovo bila, čeprav sama tega ni povedala. Morda so jo tovariši zaradi
                     njenega obnašanja ali zaradi tega, ker nam je prinašala navodila iz štaba
                     bataljona, začeli imenovati politkomisar. Ni se temu upirala, nasprotno, še
                     všeč ji je bilo.« (Partizanski zdravnik, str. 84) </p>
                  <p>Tik pred začetkom ofenzive je bilo zdravniku jasno, da za bolnico od bataljona
                     na Petelinjeku ne more pričakovati zaščite. Prav tedaj je moral sprejeti še
                     nekaj težkih ranjencev iz bolnice v Jelenovem žlebu in z njimi so prišli tudi
                     spremljevalci, ki jih sploh ni poznal. Njegov načrt o strogi konspirativnosti
                     bolnice je bil s tem prizadet, vendar si ni mogel pomagati. Na zadnjo sredo v
                     juliju so bili Italijani že tako blizu, da se je zdravnik odločil prenesti
                     ranjence v jamo. Bilo jih je 14, večina nepokretnih. V jamo so spravili tudi
                     vodo, hrano in zdravila. Pri ranjencih naj bi ostala le bolničarka Mimica in
                     rekonvalescent Vinko. V zadnjem trenutku je zdravnik popustil, da v skrivališču
                     ostane tudi Ernest Senčar, revmatični bolnik, ki je prišel z ranjenci iz
                     Jelenovega žleba in je bil do tedaj določen, da se z drugimi umakne globlje v
                     gozd. Pred vhod so še nanosili suhih vej in zakamuflirali skale z mahom,
                     zdravnik pa je zabičal, da nihče ne sme zapustiti skrivališča, dokler on sam ne
                     pride ponje, in nato so se odmaknili od jame.</p>
                  <p>Tudi epilog zgodbe o Ogenjci povzemamo po Galovi knjigi oziroma po pripovedi
                     VDV-jevca Vinka Smolnikarja, ki je bil tedaj eden izmed <pb n="020"/>
                     <figure>
                        <graphic url="slike_z_95/z_95_08.png"/>
                        <head>Taborski uporniki, maj 1942 – sedijo z leve: prvi Stanko Lavrič,
                           tretji Stanko Knavs in peti Franc Bartol; stoji drugi z leve Ivan
                           Košmrlj. Trije so bili pomorjeni jeseni 1943, ostali pa leta 1945 po
                           koncu vojne.<name/>
                        </head>
                     </figure>ranjencev v votlini in ostal živ. Navajamo nekoliko skrajšano: »Čas se
                     je nagibal k prvim popoldanskim uram 31. julija. Vzdušje v jami je bilo napeto
                     in moreče. Vinko je čepel na straži vrh lestve ob vhodu v jamo in ob njem je
                     bila Mimica. Senčar je kljub zdravnikovemu naročilu, da nihče ne sme iz jame,
                     že zjutraj hotel ven na potrebo, in sicer vedno neizprosna bolničarka mu je
                     dovolila. Ker ga ni bilo nazaj, jih je skrbelo, da je šel po Italijane. Napeto
                     tišino je nenadoma presekal tanek Mimičin glas: »Italijani, izdani smo!« Začelo
                     je pokati. Streljal je Vinko s puško in Mimica s pištolo. Za hip sta ustavila
                     napadalce. In tedaj je Mimica skočila z lestve v jamo. Bila je čisto mirna. S
                     tihim, a odločnim glasom je vprašala: &apos;Tovariši, ali drži, kar smo se
                     dogovorili.&apos; &apos;Drži,&apos; je bil odgovor. Začela je pri meni. Zamižal
                     sem in že je počilo. Drobci kamenja so se usuli po moji glavi. Odprl sem oči in
                     videl Mimico, ki se je naglo obrnila k sosedu, in zopet je odjeknil strel.
                     Sosed je zastokal, se stresel in se takoj nato umiril. Mimica je vse hitreje
                     streljala in v naglici zgrešila še Ivana Snoja in Ivana Mulca. Ko se je tudi
                     Vinko, ki ni mogel več zadrževati napadalcev, spustil v jamo, je oddal strel na
                     enega od ranjencev, nato pa ustrelil še sebe.</p>
                  <p>V tem se je od vhoda zaslišalo hripavo kričanje: &apos;Predajte se,&apos; in
                     nekdo se je po lestvi spustil v jamo. Še ves omotičen sem pogledal njegov obraz
                     in ga takoj spoznal. Bil je Senčar. Za njim sta prilezla v jamo dva Italijana,
                     eden je bil menda zdravnik, ki je poklical vojake, da so mene in še nekaj
                     drugih izvlekli iz jame. Mene, Snoja in Mulca so čez nekaj časa spravili do
                     kamionov in po raznih pripetljajih smo končno pristali v posteljah vojaške
                     bolnice v Mostah.«</p>
                  <p>Kot piše dr. Gala, mu je po razpadu Italije, ko je že poldrugo leto partizanil
                     v Slovenskem Primorju, prišel v roke Partizanski dnevnik, kjer je našel gornje
                     Smolnikarjevo pričevanje. Nekaj kasneje se je z njim tudi srečal, z Mulcem in
                     Snojem pa šele po 27 letih. (Partizanski zdravnik, str.194) Leta 1976 so v
                     spodnjem delu Ogenjce našli žensko okostje in po identifikaciji na Inštitutu za
                     sodno medicino ugotovili, da je bolničarka Mimica bila <pb n="021"/>Marija
                     Čepon, rojena leta 1922 v Pakem pri Borovnici. </p>
                  <p>S tem je bilo razjasnjeno še eno vprašanje Ogenjce, veliko pa jih še ostaja
                     odprtih. Pri tem ne mislimo toliko na upoštevanje ali neupoštevanje konvencij o
                     ujetnikih in ranjencih kot na druga bolj preprosta vprašanja, ki se bodo
                     verjetno sama od sebe zastavljala tudi bralcu, če se bo ob tej zgodbi nekoliko
                     ustavil. Kako oziroma zakaj so Italijani odkrili Ogenjco? Kaj bi bilo, če bi se
                     bolničarka namesto s pištolo postavila na lestev z znakom rdečega križa in belo
                     zastavo? Je bilo dejanje, s katerim je prepričala nemočne in zaradi hude stiske
                     nerazsodne ranjence, res herojstvo? Ali veljajo besede, ki jih je pred tremi
                     leti na slovesnosti ob dnevu spomina na žrtve totalitarnih režimov izrekel
                     akademik dr. Jože Trontelj, samo za jami pri Konfinu in njima podobne?
                     Navajamo: »Moj zdravniški poklic in deontološki kodeks mi velevata storiti vse,
                     kar znam in zmorem, da rešim življenje posameznega človeka. Opustitev te
                     dolžnosti država tudi sankcionira. Moja tedanja vlada pa je brez posebnega
                     obotavljanja izdala pavšalen ukaz za usmrtitev tisočev in tisočev ljudi. Ob tem
                     se s svojo zdravniško vestjo počutim ponižanega, osramočenega, osmešenega. Še
                     posebej ob misli na pokole ranjencev, pobranih iz civilne bolnišnice.« Za pokol
                     v jami Ogenjca ni bil izdan noben ukaz, saj tudi ni bil potreben, ker ga je
                     bolničarka Mimica nosila v sebi in izrazila z besedami: »Živi jim ne smemo
                     priti v roke. Jaz sem skojevka. Sama sem ostala z vami.«</p>
               </div>
               <div type="div3">
                  <head>Loški potok, domovina 300 domobrancev</head>
                  <p>Italijani so 9. septembra 1943 odšli iz Loškega potoka. Ko se je potem zvedelo,
                     kaj se je zgodilo v Grčaricah, je celotna posadka potoške vaške straže odšla na
                     Bloke. Na Hrib so se že v nedeljo, 12. septembra, pripeljali partizani iz
                     Grčaric in razglasili splošno mobilizacijo. Istega dne popoldne je »ljudska
                     oblast« spet prevzela občino. Šercerjeva brigada, podprta z italijanskim
                     topništvom in tanki, je v noči na ponedeljek prišla preko Sodražice na Bloke.
                     Vaške straže, ki so bile proti topovom in tankom nemočne, so se predale in tako
                     so tudi Potočani skupaj s poveljnikom Pavlom Poženelom prišli v roke
                     partizanom. Po navodilih domačih terencev so odbrali posebej zaznamovane in jih
                     s kamioni odpeljali v kočevske zapore, druge pa delno vključili v svoje vrste,
                     delno izpustili z naročilom, da se morajo doma javiti »osvobodilnemu« odboru.
                     Ohranjeni zapisniki zaslišanj pred Področnim vojaškim sodiščem kažejo, kako je
                     tedaj deloval revolucionarni zasliševalni in morilni stroj. (25. 9. 1943: Pavel
                     Poženel; 26. 9. 1943: Anton Bartol, Hrib; Anton Car, Retje; Stanko Knavs, Hrib;
                     – SIAS 1515 Nasprotniki partizanstva, šk 4)</p>
                  <p>Usode loškopotoških vaških stražarjev po 13. septembru 1943 so tako različne,
                     da bi jim bilo treba posvetiti daljšo razpravo. Tukaj bomo omenili samo
                     nekatere in na njihovem primeru skušali vsaj nakazati glavne značilnosti
                     tistega težkega časa. Nekateri od tistih, ki so jih pripeljali v Kočevje
                     naravnost iz Nove vasi, so bili zaslišani 26. septembra, takoj za Pavlom
                     Poženelom, in nato ustreljeni v Jelendolu. Med temi so bili: Stanko Knavs in
                     France Bartol s Hriba ter Ivan Košmrlj iz Retij, ki so se maja 1942 udeležili
                     upora na Taboru. Cerkovnika in organista Janeza Ruparčiča so pripeljali v
                     kočevske oziroma ribniške zapore od doma. Menda je bil edini v Loškem potoku,
                     ki je znal italijansko, zato so ga večkrat klicali za prevajanje. Po zaslišanju
                     pred vojaškim sodiščem je bil obsojen na smrt zaradi izdajstva in ustreljen v
                     Jelendolu. Pet potoških mož in fantov so na umiku pred nemško ofenzivo vlekli s
                     seboj do Mačkovca in jih tam hkrati z <pb n="022"/>drugim ujetniki na krut
                     način pobili. Ivan Bartol, ki je menda edini od tistih, ki so po 8. septembru
                     1943 šli na Bloke, še živ, je bil po vrnitvi z Blok doma mobiliziran in
                     razporejen v Kočevje oziroma v Ribnico, kjer je stražil ujetnike. Ko so Nemci
                     pri Cerknici in Rakeku z nenadnim napadom razbili nepripravljene partizane, je
                     nekaterim Potočanom uspelo pobegniti. Zatekli so se v Borovnico, kjer je že
                     bila organizirana domobranska enota. Slabše so jo odnesli potoški
                     mobiliziranci, ki jih je nemška ofenziva zatekla na Primorskem; kar nekaj se
                     jih od tam ni vrnilo. Preko Loškega potoka je šla nemška ofenziva v začetku
                     novembra. Precej moških, ki so se skrivali doma, je tedaj odšlo na Rakek ali v
                     Kočevje in se pridružilo domobrancem. Marsikateri od teh je bil kasneje v
                     Rupnikovem bataljonu.</p>
                  <p>Po ofenzivi so Nemci odšli in v dolini so oblast spet prevzeli partizani ter
                     začeli preganjati domačine, ki so jih bolj ali manj upravičeno imeli za
                     politične ali vsaj idejne nasprotnike. Celo leto 1944 je zaznamovano s tem
                     preganjanjem. »Klerikalnega« župana Franca Bartola so odpeljali v Lož in ga
                     postavili pred »ljudsko« sodišče, ki ga je obsodilo na smrt. Njegov sin Franc
                     je bil že jeseni 1943 zaprt v Kočevju in nekje tam umorjen. Po umoru očeta so
                     tudi ostale Bartolove izgnali v Kočevje. Hkrati z njimi je bilo tedaj pregnanih
                     še pet družin. Oboroženi preganjalci so jih spremljali mimo Drage do
                     Medvedjaka, od tam pa so sami šli v Kočevje. Šele jeseni 1945 so se lahko
                     vrnili na svoje izropane in opustošene domove.</p>
                  <p>Med žrtvami takratnega boljševiškega preganjanja je bil tudi dolgoletni
                     loškopotoški župnik Jožef Pravhar. Čeprav bi zaslužil obširno razpravo, se bomo
                     tukaj omejili na nekaj odstavkov, kjer bomo skušali osvetliti vsaj del
                     grozovitosti boljševiške justice in krivic, ki jih je povzročala svojim žrtvam.
                     Ko so se spomladi 1944 spravili nad župnika Pravharja, je imel za seboj že 34
                     let dela v fari sv. Lenarta. Ni dvoma, da je dobro poznal svoje farane, saj je
                     mnoge od njih krstil in jih potem spremljal skozi otroška in mladostniška leta
                     do zrele dobe življenja; druge je spoznal ob poroki in potem učil njihove
                     otroke, s tretjimi se je srečal na bolniški postelji, jih spremljal na zadnji
                     poti k cerkvi sv. Barbare in delil žalost z njihovimi svojci. Niso mu bile tuje
                     težave družin, katerih očetje so občasno ali za stalno odhajali od doma zaradi
                     zaslužka. Bolelo ga je nasprotovanje liberalnih učiteljev in veselilo
                     sodelovanje katoliških društev na Hribu. Italijanov, ki so za veliko noč 1941
                     prišli v dolino, ni maral in kmalu je bil pri njih slabo zapisan, tudi zato,
                     ker je svaril dekleta, naj se jih izogibajo in ne sklepajo prijateljstev z
                     njimi. Z OF je v začetku simpatiziral in konec leta 1941 podprl kaplana pri
                     nabiralni akciji in pomoči beguncem pred Nemci, vendar je bil hkrati zadržan,
                     ker je slutil, kaj se skriva za tem. Ko bi bil maja 1942 vedel za upor na
                     Taboru, bi ga verjetno skušal preprečiti, toda zgodil se je spontano in brez
                     njega. Italijanske represalije, to je požige vasi, streljanje talcev in
                     odvažanje prebivalcev v internacijo je po svojih močeh preprečeval in reševal
                     ljudi ne glede na njihovo politično pripadnost, vendar v danih okoliščinah pri
                     tem ni bil vedno uspešen. »Sodniki« so mu kasneje pripisali krivdo za
                     marsikatero represalijo, ki so jo z neprevidnim ali celo zlonamernim ravnanjem
                     povzročili sami. Ko so Italijani po ofenzivi izvajali mobilizacijo za vaške
                     straže, je temu nasprotoval, ker je bil prepričan, da ne bo prineslo rešitve.
                     Tudi dekleta, ki so se po nemški ofenzivi družila s partizanskim provokatorjem
                     v prepričanju, da je domobranski somišljenik, je opozarjal na nevarnost, vendar
                     mu niso verjela.</p>
                  <p>Škerbec piše, da so partizani 29. aprila 1944 obkolili Retje ter Mali Log in
                     prijeli 11 deklet ter dve poročeni ženi, ki so bile povezane z omenjenim
                     provokatorjem. Istočasno so aretirali župnika Pravharja in ključarja Jožeta
                     Turka iz Retij. Zaprli so jih v grad Snežnik. Slovenski dom je v že omenjenem
                     članku 26. 8. 1944 verjetno pomotoma navedel, da so odpeljali 23 deklet. Na
                     prvem sojenju pred vojaškim sodiščem notranjskega področja so bili obtoženi
                     sodelovanja z okupatorjem in obsojeni na izgon. To se ujema z naslednjim
                     zapisom v dnevniku črnomaljskega kaplana patra Lojzeta Žabkarja: »7. maja.
                     Župnik iz Loškega potoka je v šoli interniran s kopico svojih ljudi. Včeraj so
                     ga pripeljali. Kaj je le starec zagrešil?«</p>
                  <p>Iz knjige Cerkev na zatožni klopi, je razvidno, da so bili župnik Pravhar, Jože
                     Turk in več deklet 7. maja 1944 zaradi sodelovanja z okupatorjem pred področnim
                     vojaškim sodiščem za Notranjsko obsojeni na izgon oziroma na prisilno delo.
                     Višje vojaško sodišče VII. korpusa je to sodbo potrdilo, vendar je bila vrnjena
                     prvostopenjskemu sodišču v ponovno odločanje. To potrjuje naslednji zapis patra
                     Žabkarja v dnevniku od 14. avgusta: »Župnika Pravharja in njegovega ključarja
                     Turka so z avtom odpeljali nazaj v Lož. Obnovili bodo proces. Dr. Brecelj meni,
                     da imajo zbrane zelo obtežilne dokaze. (Izpovedi, str. 127) Ponovno sojenje je
                     bilo 22. avgusta 1944. Župnik Pravhar je bil obsojen na smrt in na izgubo
                     državljanskih pravic. Višje vojaško sodišče pri Glavnem štabu je to sodbo
                     potrdilo 8. 9. 1944.« (Dr. Tamara Griesser - Pečar, Cerkev na zatožni klopi,
                     str. 83; VVS 2/44 - AS 218 Predsedstvo SNOS, Verska komisija, Šk. 1/15)</p>
                  <p>Poglejmo še, kaj o tem piše pater Žabkar:</p>
                  <p>»2. septembra. Zvedel sem, da je župnik Pravhar ponovno obsojen na smrt. Čaka
                     eventualno pomilostitev. Je v meščanski šoli v zaporu. Danes mi je po javnem
                     tožilcu poslal pismo, prosi za brevir itd. – 10. septembra. Takoj po maši šel v
                     sodne zapore v ljudski šoli, kjer bom previdel na smrt obsojenega župnika
                     Jožeta Pravharja. Težka naloga, ki mi jo je naložilo sodišče. Vzel sem
                     Najsvetejše in šel k njemu. Povedal se mu, da je bila njegova prošnja za
                     pomilostitev zavrnjena in da bova poravnala račune z Bogom. Malo se je za hip
                     skoraj ustrašil, prebledel, potem pa se takoj znašel: &apos;Zdaj me boš
                     spovedal, in potem strel?&apos; &apos;Jože, poklekni kar tu poleg klopi in bova
                     opravila spoved!&apos; &apos;Ti, sem že jedel.&apos; &apos;Nič ne de, saj gre
                     za življenje, si kakor težak, na smrt bolan bolnik.&apos; &apos;Tudi obhajal me
                     boš,&apos; se je čudil. Jaz sem resen in ves izmučen od žalosti prižgal svečo
                     in ga obhajal. Dal sem mu tudi papeški blagoslov. – Ko sva vse uredila in sem
                     ugasnil svečo, me je vprašal: &apos;Ti, kdaj pa me bodo?&apos; Prešel sem
                     vprašanje, izvlekel iz aktovke papir in kuverto ter rekel: &apos;Testament <pb
                        n="023"/>boš napisal in svoje stvari boš uredil, kar imaš v župnem
                     uradu.&apos; &apos;Bom!&apos; In potem sva se poslovila. Bil je čudovito miren.
                     Ko sem odhajal, mi je krepko stisnil roko, pogoltnil vso bol v srcu, se mi
                     nasmehnil, dvignil roko proti nebu in rekel: &apos;Tam se vidimo.&apos;
                     &apos;Zbogom, Jože. Drži se in Bog Ti pomagaj!&apos;</p>
                  <p>Takoj nato sem se odpeljal v Rodine na žegnanje … Dan se je nagnil v večer. Ko
                     sem prišel domov, mi povejo: &apos;Brž pojdite v zapore! Župnik vas želi še
                     enkrat videti.&apos; Takoj sem šel v šolo in ga našel v sobi. Vedel je: nocoj
                     me bodo odpeljali na zadnjo pot. Že popoldne so prinesli njegove stvari v
                     župnišče. Jamo so naročili v Vojni vasi za ob desetih in sicer za nekega Švaba,
                     ki da je mrtev. Pa na takem prostoru, ki je proč od naših ljudi … Zadnjikrat
                     sva se še vse pomenila; bil je zelo miren, bolj kot pred odhodom vlaka kakšen
                     železničar. Do vrat me je spremil in stisnil roko. &apos;Na, svidenje nad
                     zvezdami!&apos;</p>
                  <p>Ob devetih zvečer je padel lahen strel za cerkvijo v Vojni vasi; ob izkopani
                     jami je omahnil od revolverjeve krogle zadet gospod župnik iz Loškega
                     potoka</p>
                  <p>Jožef Pravhar,</p>
                  <p>star 70 let, v Loškem potoku župnik 35 let,</p>
                  <p>rojen dne 4. novembra v Voklem pri Kranju,</p>
                  <p>v mašnika posvečen 14. 7. 1900.</p>
                  <p>Zatisnil je trudne oči in šel k svojemu Bogu</p>
                  <p>po večno plačilo. Utrujen od zasliševanja in </p>
                  <p>gnjavljenja si je smrt kar zaželel. – Bog mu</p>
                  <p>daj večno luč uživati.</p>
                  <p>Ivanka ga je srečala, ko so ga peljali v Vojno vas. Imel je roki zvezani na
                     hrbtu in šel je pogumno smrti naproti. Vrgli so ga v izkopano jamo, slekli so
                     ga, samo srajco in spodnje hlače so mu pustili in rožni venec dali na prsi.
                     Grobar Opet ga je našel ob šestih zjutraj v jami nezasutega in ga je zasul.
                     Žal, ni imel nobene rakve na razpolago, da bi ga dali noter.« (Izpovedi, str.
                     131–133)</p>
                  <p>Čeprav pater Žabkar tega ne omenja, je verjetno prav on 10. septembra zvečer
                     sprejel od Pravharja dve pismi: eno namenjeno loškopotoškemu kaplanu p. Bogdanu
                     Marklju, drugo pa župnikovi gospodinji Mani. Obe pismi nosita datum 10. 9.
                     1944, torej jih je obsojenec napisal v zadnjih urah pred smrtjo –
                        <emph>moriturus mox</emph>, kot se je izrazil v latinščini. V prvem pismu
                     naroča svojemu kaplanu glede sv. maš in ga prosi, naj vsaj nekaj časa še ostane
                     v fari in naj se ga spominja pri oltarju. Enako prosi tudi druge duhovniške
                     znance in jih pozdravlja. Vsem faranom se priporoča v molitev in naroča
                     pozdrave zanje. </p>
                  <figure>
                     <graphic url="slike_z_95/z_95_09.png"/>
                     <head>Župnik Jože Pravhar<name/>
                     </head>
                  </figure>
                  <p>Drugo pismo je naslovljeno na njegovo gospodinjo Mano: »Bog Ti na zemlji in v
                     nebesih povrni, da si celo življenje žrtvovala zame. Lepo pozdravljam dobri
                     sestri Micko in Johano. Po meni Vam ni treba nič žalovati. Umrjem rad in sem
                     zadnje tedne največ molil za srečno zadnjo uro, saj sem čutil, da se mi
                     pripravlja drugi dom pa da Loškega potoka in moje prelepe Gorenjske ne bom več
                     videl. Mojih kosti po smrti ni treba nič prepeljevati.« Naroča še razne
                     pozdrave in zahvale – tudi za p. Žabkarja – in zaključuje: »Končal bom to
                     pismo, dobro pripravljen za zadnjo pot. Čakam Vas v nebesih!«</p>
               </div>
               <div type="div3">
                  <head>Zaključek</head>
                  <p>Omenili smo že, da so Nemci po novembrski ofenzivi 1944 odšli iz doline in
                     potem je bila do maja 1945 delno pod nadzorom domobrancev, delno partizanov in
                     njihovih »osvobodilnih odborov«, ki so bolj ali manj prikrito neprekinjeno
                     delovali. Kljub temu je bilo iz Loškega potoka nenavadno veliko domobrancev, ki
                     so se bodisi z Rupnikovim bataljonom bodisi s kako drugo enoto umaknili v
                     Vetrinj in potem šli skozi Teharje ali Kočevski rog. Ob postavljanju potoških
                     farnih spominskih plošč je bilo ugotovljeno, da je od 219 žrtev boljševiškega
                     nasilja v fari kar 184 iz Vetrinja vrnjenih domobrancev, in da <pb n="024"/>
                     <figure>
                        <graphic url="slike_z_95/z_95_10.png"/>
                        <head>Župnikovo poslovilno pismo kaplanu p. Bogdanu<name/>
                        </head>
                     </figure>jih samo 12 počiva na domačem pokopališču na Taboru. </p>
                  <p>Med vrnjenimi iz Vetrinja je bil tudi Karel Turk iz Retij, ki se je rešil iz
                     jame v Kočevskem rogu. Ko se je po dolgem tavanju skozi gozdove končno
                     privlekel domov, ga je šel oče, ki je bil na nasprotnem nazorskem bregu,
                     prijavit na Hrib. Odpeljali so ga in ni se več vrnil. – Za veliki šmaren so
                     Potočani od nekdaj romali k Mariji vnebovzeti v Novo Štifto. Tudi leta 1945 ni
                     bilo drugače, čeprav so vedeli, da nova oblast nasprotuje romanjem in da sta
                     malo prej bila pri Vagovki v spopadu s skrivači ubita dva partizanska oficirja,
                     namenjena v Loški potok. Med praznično mašo so partizani obkolili Novo Štifto,
                     zadržali več romarjev in jih odgnali na Goro, kjer je že bila zbrana skupina
                     partizanov in terencev <pb n="025"/>
                     <figure>
                        <graphic url="slike_z_95/z_95_11.png"/>
                        <head>Farne spominske plošče na pokopališki cerkvi sv. Barbare<name/>
                        </head>
                     </figure>z ljudmi, ki so jih prignali iz Retij in Malega Loga. Zbrane je
                     nagovoril neki oficir in med drugim povedal, da sta obsojena na smrt Jože Knavs
                     iz Retij in Anton Košmrlj iz Malega Loga zaradi sinov – domobrancev, ki so se
                     borili proti partizanom. Odpeljali so ju proti Vagovki in tam ustrelili. Tako
                     sta ostali še dve družini – Knavs je imel 11 otrok, Košmrlj pa 12 – brez
                     očetov. </p>
                  <p>O vseh teh grozotah in tolikih krivično pobitih se več desetletij ni smelo
                     govoriti. Bili so izbrisani iz javnega spomina. Kljub temu da je bilo na
                     protirevolucionarni strani neprimerno več žrtev kot na partizanski, se je
                     zgodovina pisala tako, kot da jih ni bilo, kot da sploh nikoli niso živeli.
                     Leta 1972 je na primer izšla izredno zanimiva knjiga »Plenkača pesmi poje –
                     kulturnozgodovinska kronika Loškega Potoka«, kjer povojni poboj skoraj 200
                     potoških mož in fantov sploh ni omenjen. Ko je »Plenkača pesmi poje« leta 2007
                     izšla v ponatisu, je že v uvodu poudarjeno naslednje: »Novo izdana knjiga je
                     vsebinsko popolnoma nespremenjena in prinaša podatke, dejstva, dosežke oziroma
                     dogodke, ki so se zgodili v kraju le do leta 1972.« Je torej dejstvo, da je
                     bila večina potoških domobrancev pobitih v Kočevskem rogu ali na Hrastniškem
                     hribu oziroma v Hudi jami, res lahko opravičilo, da jih ni treba niti
                     omeniti?</p>
                  <p>Seveda Potočani izgube tolikih sofaranov kljub vsemu temu niso mogli pozabiti.
                     Kako bi na primer vas Retje, kjer je zaradi revolucionarnega nasilja ugasnilo
                     kar 97, večinoma mladih življenj, mogla to pozabiti? Kako bi se mogla mati, ki
                     je izgubila več sinov, kar na hitro sprijazniti z mislijo, da jih ne bo več
                     nazaj? Tako so po zgledu drugih in ob podpori Nove Slovenske zaveze tudi v fari
                     sv. Lenarta zbrali podatke o zamolčanih svojcih in vklesali njihova imena na
                     spominske plošče. Za 207 njih, ki niso pokopani na domačem pokopališču, so te
                     plošče tudi simbolni grob. 8. avgusta 1993 jih je sedaj že pokojni kanonik g.
                     Franc Vrhunc po slovesni maši zadušnici blagoslovil in od tedaj sporočajo s
                     Tabora vsem ljudem dobre volje, naj molijo za pokoj mrtvih in spravo med
                     živimi.</p>
               </div>
            </div>
         </div>
         <pb n="026"/>
         <div type="div1">
            <head>Pripovedi</head>
            <div type="div2">
               <head>»Zahvaljen bodi Gospod za Tvoje mučence«</head>
               <docAuthor>Vanja Kržan</docAuthor>
               <div type="div3">
                  <p>Te pomenljive besede je zapisala v svoj dnevnik devetnajstletna Marjana Kovač
                     iz Ljubljane, ena izmed treh Kovačevih deklet, v begunskem taborišču v Italiji,
                     11. avgusta 1945. Takrat so ubežniki pred zločinskimi komunisti že vedeli za
                     pokol vrnjenih domobrancev: ljubljenih bratov, sinov, mož, očetov … Pokopati so
                     jih morali v skritih globinah svojih src v veliki bolečini, a v neomajnem
                     zaupanju v Boga. Vzdržali so in bili prepričani, da jih spremljajo v tuji svet
                     slovenski mučenci. »Bog jih je izvolil in izbral zase v svoji nedoumljivi
                     skrivnosti. Zahvaljen bodi Gospod za Tvoje mučence!«</p>
                  <p>Ali se znamo mi v Sloveniji zanje zahvaljevati? Ali sploh kdaj pomislimo, da so
                     bili pobiti, ker so branili svoja življenja, svoje domove, domovino, svojo
                     civilizacijo in kulturo, svoj narod in vero? Ali pa bi bilo najbolje, da nanje
                     sčasoma pozabimo, odpravimo spominske slovesnosti, maše, zanemarimo svete kraje
                     njihovega spomina, jih pustimo nepokopane in ostanemo nepoučeni in neobčutljivi
                     za to prelomno obdobje zgodovine našega naroda? Vere v trpečega in vstalega
                     Kristusa nam nobeno obdobje ni moglo uničiti, saj nas prav On ves čas spremlja
                     v družbi svojih svetih. </p>
                  <p>V pričujočem članku bom predstavila družino, iz katere izhaja Marjana Kovač
                     por. Batagelj. Spoznali bomo, da si je Bog v njihovi družini izbral dva
                     mučenca, za katera se lahko Bogu zahvaljujejo, da sta bila vredna postati
                     njegova izbranca. Prvi je najstarejši Kovačev sin Janez, drugi Pavel. Janez je
                     bil ubit v Kočevju, Pavel je umrl letos januarja (2014). Po maši zadušnici v
                     cerkvi v Štepanji vasi je njegov prijatelj in sošolec s klasične gimnazije
                     jezuit p. France Zupančič bežno osvetlil zgodbo njegovega bridkega življenja. V
                     skopih obrisih jo bom opisala v prihodnji številki Zaveze.</p>
                  <p>Doma so bili v Starem Vodmatu v Ljubljani, od koder je izvirala družina očeta
                     Franca Kovača (1886–1965), ki je doštudiral pravo v Gradcu. Bil je sodnik v
                     Ormožu, nato tožilec v Novem mestu in nazadnje kazenski sodnik na apelacijskem
                     sodišču (kar naj bi bilo današnje vrhovno sodišče) v Ljubljani in eksaminator
                     (izpraševalec) na pravosodnih izpitih, rigorozih. Na sodišču je ostal v službi
                     do leta 1945, saj je bilo takoj po vojni apelacijsko sodišče ukinjeno, on pa
                     upokojen. </p>
                  <p>Njegova žena in mati osmih otrok je bila Marija (1892–1988) ali Cika, kot so ji
                     vsi pravili, roj. Konšek iz znane fare v Šentgotardu nad Trojanami, kjer je bil
                     njen oče župan. Imeli so svojo gostilno, staro že 250 let, trgovino, pošto in
                     200 hektarjev zemlje in gozdov. Razumljivo, da je po vojni njihova imovina
                     postala last vsega naroda in sta v gostilni Konškov sin Grega in njegova žena
                     lahko bila le državna uslužbenca za nekaj časa. Marija Konšek se je izobrazila
                     na uršulinskem liceju v Ljubljani v temeljitem znanju nemščine in igranju na
                     različne inštrumente. Nadarjenost za glasbo je podedovala večina njenih otrok.
                     Z očetom sta se seznanila, ko je ta obiskoval svojo sestro Micko na Trojanah,
                     ki je bila učiteljica v Šentgotardu.</p>
                  <p>Franc Kovač in Marija Konšek sta se poročila na Brezjah leta 1922 in se
                     naselila v Kostanjevici, potem pa v mestni hiši v Novem mestu, kjer je imel oče
                     službo. Iz političnih vzrokov so ga pod Živkovičevo vlado premestili v Maribor.
                     Zaprosil je za premestitev v Ljubljano, kjer je dedoval domačo hišo. Tako sta
                     si z ženo ustvarila dom na Ravnikarjevi 10 v Starem Vodmatu. Mama je prinesla v
                     zakon zelo bogato doto v denarju in hrastovo pohištvo za opremo sedmih sob. Ob
                     starem Kovačevem domu, zgrajenem po ljubljanskem potresu, sta zgradila novo
                     hišo in kupila še 1000 kvadratnih metrov zemlje za sadovnjak in vrt, ki ga je
                     mama sama obdelovala z veliko ljubeznijo do zemlje in narave. Na hišo je dala
                     napisati: Ljubo doma, kdor ga ima, kot da bi vedela, da je srečen in ljubeč dom
                     najbogatejša dota za vsakega od otrok. Zaradi gradnje Kliničnega centra sta
                     bili po l. 1965, ko so se morali izseliti, obe hiši porušeni in vrt uničen. </p>
                  <p>Najstarejši Kovačev sin je bil Janez (1924), sledile so mu tri sestre:
                     Valentina por. Fink (1925), Marjana por. Batagelj (1926) in Katica por. Dimnik
                     (1927); za njimi so se zvrstili trije bratje: France (1928), Pavel (1932) in
                     najmlajši Jože (1937). Dveletni Andrejček jim je umrl (1930–1932). Starša sta
                     izšolala vse otroke in mama jih je učila igranja na različne inštrumente, poleg
                     tega da je vodila celotno <pb n="027"/>»družinsko gospodarstvo«. Vsaka od
                     starejših treh hčerk je skrbela za enega od mlajših treh bratov; vsi so
                     pomagali pri hišnih opravilih in tudi fantje ribali lesen pod ali pomivali
                     posodo. V veliko pomoč in v podporo otrokom je bila očetova sestra teta Micka,
                     ki je prišla iz Šentgotarda v Vodmat in se naselila v stari hiši, v svojem
                     nekdanjem domu. Bila je učiteljica na osnovni šoli v Hrušici pri Ljubljani in
                     pred upokojitvijo na osnovni šoli na Viču. Ostala je neporočena in je bila vsem
                     Kovačevim otrokom dobra in ljubeča teta, posebno najmlajšemu Jožetu, ki se je v
                     dijaških letih preselil k njej. </p>
                  <p>Najstarejši Janez je doštudiral pravo, Tinka se je izšolala na trgovski
                     akademiji, Marjana in Katica sta bili na učiteljišču. France je l. 1946 vstopil
                     v jezuitski noviciat v Zagrebu in tam dokončal gimnazijo. Pavel pa je končal
                     klasično gimnazijo na Prežihovi, a ga je na dan pred prvo maturitetno pisno
                     nalogo iz slovenščine zgrabila roka Udbe in mu za vedno uničila življenje.
                     Najmlajši Jože je prav tako končal klasično gimnazijo, se vpisal na pravno
                     fakulteto in jo končal po dveletni prekinitvi. </p>
                  <p>Starša sta bila praktična katoličana in sta od malega otroke navajala na
                     življenje z domačo šempetrsko faro. Jože in Pavel sta ministrirala pri Sv.
                     Petru, Jože je s šestimi leti ministriral lazaristu Mirku Kambiču v kapeli
                     porodnišnice pri maši ob petih zjutraj; starejši Janez in sestre so peli na
                     šempetrskem koru. Vsi so bili zelo muzikalni in dobri pevci: Janez je igral
                     violino, Tinka klavir, Marjana pa kitaro, podobno tudi mlajši fantje s
                     Francetom na čelu. Mama jih je navduševala, da so dekleta hodila v Glasbeno
                     matico.</p>
                  <p>Mama je bila do otrok bolj stroga kot oče, se spominja Jože. Svoje krščanstvo
                     je živela dosledno in kot tretjerednica je rada pomagala drugim: sosedom je
                     dajala zelenjavo s svojega vrta, župnijsko cerkev krasila z rožami itd.
                     Opravljanja ni dovolila, zato tudi stikov s sosedi ni imela preveč, ker se radi
                     izrodijo v opravljanje, kot je večkrat dejala. Njena prijateljica je bila
                     sošolka Francka Vodetova, sestra Angele Vode, in z njo je vzdrževala stike tudi
                     po vojni. Oče je bil srčno dober človek, poštenjak in član Vincencijeve družbe;
                     za vse darove, ki so spolzeli iz njegovih rok v dobrodelne namene, domači še
                     vedeli niso. Politično je bil pristaš Kreka in aktiven podpornik njegove
                     socialne politike. </p>
                  <p>Vojna z boljševistično revolucijo je treščila kot bomba med slovenski narod,
                     tudi v Kovačevo družino. Vojna leta so Kovačevi prestali brez večjih pretresov,
                     pomlad 1945 pa jih je, tako kot ves narod, zaznamovala za vse življenje.</p>
                  <p>Vojna in revolucija povzročita razpad Kovačeve družine </p>
                  <p>Oče je med vojno še naprej opravljal svoj poklic na sodišču, vendar mu je
                     prinašal nova spoznanja in presenečenja. Še vedno je bil apelacijski sodnik in
                     vodja kazenskega oddelka, kar pomeni, da je imel nadzor tudi nad zapori. Od
                     znanega ljubljanskega zdravnika Franta Misa, ki je bil zadolžen, da skrbi za
                     zdravje zapornikov, je od časa do časa dobil obvestilo, kateri ljudje v zaporu
                     so zboleli in jih je bilo treba premestiti v bolnico. Oče jim je moral dati
                     dovolilnico za odpust iz zapora. Dogajalo pa se je tudi, da je »bolne«
                     komunistične zapornike »ugrabila« VOS, še preden naj bi prišli v bolnico, in
                     jih odpeljala na osvobojeno ozemlje. Znano je, da sta bili zaprti Vida Tomšič
                     in Pepca Kardelj in maja 1942 so ju Italijani obsodili na 25 in 18 let zapora
                     skupaj s Tonetom Tomšičem in Mihom Marinkom. Razen Toneta Tomšiča so bili vsi
                     na neki način rešeni iz zapora, še vedno pa ostaja nepojasnjeno dejstvo, zakaj
                     je bila akcija za reševanje Toneta Tomšiča, ki so jo izvedli vosovci,
                     &apos;prekinjena&apos; prav takrat, ko so že bili pred njegovo celico, da ga
                     rešijo. Prav tako se še danes ne ve, zakaj je bil s tem prepuščen Italijanom,
                     da so ga kot talca ustrelili v Gramozni jami. V javnosti je bil znan kot
                     krščanski socialist in poštenjak. Tudi sodniku Kovaču je bilo hudo zaradi
                     njegove smrti, še posebno, ker je bil oče Toneta Tomšiča dober znanec g. Kovača
                     in njegov krojač. </p>
                  <p>Italijanski in kasneje nemški oblastniki so sodnika Kovača pričeli sumiti, da
                     je zaradi odpustov in reševanja komunističnih »bolnikov« iz zapora povezan s
                     člani OF. Pri Kovačevih so zato stalno delali hišne preiskave. Oče se je hotel
                     rešiti tega sumničenja in je podprl odločitev Janeza in sedemnajstletnega
                     Franceta, da sta odšla k domobrancem. Janez je bil pisar na domobranski
                     postojanki v Grosuplju in proti koncu vojne prestavljen v Kočevje. France pa je
                     bil stražar na Štampetovem mostu nad Vrhniko </p>
                  <p>Najstarejša od treh sester je bila Valentina. Ob koncu vojne je bila že
                     zaročena s pravnikom Božidarjem Finkom. Podobno kot mnogi Slovenci je tudi on
                     slutil, kaj bo slovenskemu narodu prinesla osvoboditev, čeprav si takega gorja,
                     kot se je nad narod zgrnilo, ni predstavljal, kot si večina ni. Bal se je
                     prihoda Rusov, <pb n="028"/>
                     <figure>
                        <graphic url="slike_z_95/z_95_12.png"/>
                        <head>Družina Kovač v Novem mestu leta 1929. Pred mamo in očetom stojijo
                           otroci (z desne proti levi): Janez, Tinka, Marjana, Katica in
                           France.<name/>
                        </head>
                     </figure>ki bi utegnili z domačimi komunisti vred izvajati nasilje, kot so to
                     počeli že v Prekmurju, še posebno nad dekleti. Ponudil je Kovačevemu očetu, da
                     skupaj s svojo zaročenko odpelje na Koroško še njeni sestri Marjano in Katico.
                     Oče je privolil, saj so vsi domnevali, da je umik le začasen. Mama pa je bila
                     odločno proti temu, da hčerke odidejo, saj bi se lahko umaknile k znancem v
                     okolico Ljubljane, kot je bilo že domenjeno.</p>
                  <p>Odločitev, da vse tri hčerke odidejo, je prevzel oče v posvetovanju z drugimi
                     možmi. Zaupal jih je lazaristu Ladislavu Lenčku, ki jih je z manjšo skupino
                     odpeljal v Celovec, od tam pa v taborišče v Italijo. Kakšne čase so preživljali
                     po raznih taboriščih, vedo le pregnanci komunističnega nasilja sami. Marjana se
                     v svojem dnevniku spominja slovesa: mama je bila razburjena, 13-letni Pavel in
                     osemletni Jože sta jokala, Jože je še pokleknil ob postelji. Oče je izražal
                     nekakšno vdanost, teta Micka je pripravila nahrbtnike s perilom in nekaj hrane
                     za »tri dni«. Bodrila jih je, naj vsak večer molijo rožni venec, tako kot ga
                     bodo molili domači: povezani v molitvi bodo pričakali ponovno srečanje doma.
                     Nek bogoslovec je odnesel pošto za Janeza in Franceta, ki sta že odšla z
                     domobranci. »Bog z njima!« jima je v svojem dnevniku zaželela sestra Marjana. </p>
                  <p>Ko so se iz Celovca še z nekaterimi drugimi zatekli v eno od taborišč v
                     Italiji, so zvedeli, da so bili domobranci, civilisti in Srbi »resnično predani
                     Titu«, doslej se je o tem le ugibalo. Marjana takrat zapiše v svoj dnevnik: »To
                     je blaznica. Ljudje nore. Ženske tulijo, da je groza. Ob tri četrt na tri je
                     pater Prešeren prinesel pošto. Iz Vetrinja Božidar piše med drugim: »Na žalost
                     jih je od tukaj odšlo že precej, med njimi tudi oba Kovačeva, Janez in France …
                     Torej sta šla naravnost v naročje Titu in smrti. Bog bodi z njima in nebeška
                     Mati. Če sta jima to namenila, naj ju sprejmeta čim prej k sebi. Njima in vsem
                     ostalim pa milosti, stanovitnosti, vere daj, Gospod.« Katica se spominja:
                     »Vsaka žena, ki je koga izgubila, je oblekla, kar je imela črnega in razvila se
                     je procesija proti cerkvi … Molitev je bila edina tolažba. Obiskal nas je g.
                     Lenček. Vsaka beseda tolažbe je dobrodošla. Spomnil se je <pb n="029"/>
                     <figure>
                        <graphic url="slike_z_95/z_95_13.png"/>
                        <head>Po 20 letih zakona, leta 1942, sta bila Kovačeva starša ponosna na
                           svojo lepo družino. Med mamo in očetom stoji sin Jože, desno od očeta
                           stoji Pavel, v drugi vrsti stojijo (od desne proti levi): Marjana, Janez,
                           Tinka, France in Katica.<name/>
                        </head>
                     </figure>Janeza in Franceta. Vedel je, da želi France postati duhovnik. »Bo li
                     enkrat to, kar si je želel? Če ne tu, pa v večnosti,« je tolažil sebe in nas.«
                     Ob desetih zvečer zapiše v svoj dnevnik Marjana: »Prav zahrbtno se krade v dušo
                     spomin na Janeza in Franceta. Jokala bi, pa nočem. A težko je zavračati solze,
                     ko je v duši viharno in se znova in znova oglašajo vezi na dom. Ali Gospod je
                     gospodar moje duše. On bo pregnal vso otožnost. Zgôdi se Gospodova volja.« </p>
                  <p>»V ponedeljek 18. junija nas je obiskal šempetrski župnik g. Alojzij Košmrlj.
                     Povedal nam je, da je gospod Velikonja zaprt in da bo težko zdržal. Z našim
                     očetom je govoril v petek pred svojim odhodom. Oče mu je priznal, da trpi, a da
                     s svojim trpljenjem ne bo dajal svojim otrokom slabega zgleda.«</p>
                  <p>»Sam Bog ve, kako je z domačimi. Predvčerajšnjim se mi je tako živo sanjalo, da
                     sem doma. Domov sem prišla samo za nekaj trenutkov, zato nisem upala k mami v
                     spalnico, ker sem vedela, da ne bi dovolila, da se vrnem nazaj v taborišče. A
                     me je premagalo. Stekla sem k mami, jo objela in poljubila. Bila je objokana in
                     mi povedala, da so partizani prišli po očeta in ga ubili. Potem sem še jaz
                     pričela jokati. Katica je sedela v Francetovi sobi in me zavrnila, da to ni nič
                     novega, saj je že v taborišču slišala rahlo cingljanje, ki je prihajalo izpod
                     križa. To naj bi pomenilo očetovo smrt. Prebudila sem se v resničnem joku. Bog
                     daj, da to ni res! A sem si sanj vseeno še želela, ker sem upala, da me bodo
                     ponovno obiskali moji dragi domači: ata, mama, teta, Janez, France, Pavle in
                     Jože …« </p>
                  <p>»Ko je 2. julija mama praznovala svoj god, je g. Milavec zjutraj daroval zanjo
                     sv. mašo pri oltarju Marije pomagaj, zvečer pa smo bile v duhu doma, ob pesmi
                     in kitari, kot nekoč … Naj ljubi Bog mami in očetu stotero povrne za vsako
                     njuno besedo, za vsako stopinjo, ki sta jo za nas naredila. Ali ne pravi pesem:
                     &apos;O, da bi našel, še enkrat oba! Da videl bi jo spet, mamico mojo…&apos;
                     Kako težko je prenašati negotovost in takrat si mislimo, kako zelo nas Bog
                     preizkuša.« </p>
                  <p>»G. Šerek iz Grosuplja je s svojim očetom prišel v taborišče 5. avgusta. Vesti
                     o Janezu nima. Pač pa je slučajno prinesel s seboj njegovo aktovko, brisačo in
                     brivski aparat … Slučajno? … Imamo vsaj skromen spomin nanj.« </p>
                  <p>»Sobota 11. avgusta je bil za nas sestre pomemben dan. Prvo pismo od doma!
                     Pisal je <pb n="030"/>oče, zelo na kratko, a pomenljivo: »Preveč Gospod! … «
                     Zvečer smo kot vedno šle v kapelo. Žalostni del rožnega venca gre najbolj od
                     srca. Trpi Kristus, trpijo naši domobranci. Kuratu Kunstlju so baje odsekali
                     roke, da ni mogel več blagoslavljati … Na glavo so mu pritisnili krono iz
                     bodeče žice. Pa je kljub temu blagoslavljal. Zahvaljen bodi Gospod za Tvoje
                     mučence. Isto pot Kalvarije je šel brat France. Pa vseeno upam, da bo ostal pri
                     življenju, saj ga bo Gospod potreboval za svojo žetev. Za Janeza nihče, prav
                     nihče nič ne ve. Morda že gnije med tisočimi v kaki jami. Bog z njima. Zgôdi se
                     njegova volja.« </p>
                  <p>»Naša hiša je vsled junijske eksplozije precej poškodovana. Ti ljubi domek!
                     Kako prav je imela mama, ko je na pročelje dala napisati: Ljubo doma, kdor ga
                     ima … Morda bodo poškodbe še prav prišle, da bodo imeli komunisti manj simpatij
                     do njega. Še čudno, da sta oče in teta sama v hiši brez kakih novih
                     sostanovalcev. Da bi le očetu ne popustili živci … Teta mu je, hvala Bogu, v
                     veliko oporo, to se že iz pisma razbere. Da bi se le mama z obema malima dvema
                     pošteno spočila. Po dolgem času je spet v svojem rojstnem kraju, na rodni
                     zemlji! Ljuba domača gruda! Naj uživa! Pa brata Pavel in Jože! Bog z
                     njimi!«</p>
                  <p>(Hiše jim po vojni niso zaplenili, a so jo morali kasneje zapustiti s
                     sadovnjakom in vrtom vred zaradi zidave Kliničnega centra. Utesnjeno stanovanje
                     v stanovanjskem bloku brez vrta in rož na Povšetovi ulici jim ni nikoli
                     nadomestilo ljubljenega doma. Ta izguba je bila za očeta in mamo še dodaten hud
                     udarec. Pred smrtjo je oče postajal dementen in je vedno priganjal, da gre
                     domov v Vodmat. Umrl je še isto leto, ko so se morali izseliti.) </p>
                  <p>»V tistem času« (bile so še v taborišču v Italiji), piše dalje Marjana v svoj
                     dnevnik, »smo sestre kaj bolj točnega izvedele, kadar je teta Micka potovala
                     čez mejo v Avstrijo, ker je imela v Gradcu nečake. Šele od tam je lahko malo
                     bolj prosto poročala o stanju družine doma. Vedeli so, da iz Ljubljane ni varno
                     pisati, ker so bila vsa pisma cenzurirana. V nekem pismu nam je svetovala, naj
                     nikar ne hodimo domov. Za to odločitev sta se domenila teta in oče, ker je mama
                     težko doživljala našo ločitev. Teta Micka nam je tudi pisala, kakšne pritiske
                     izvajajo na mlade v Sloveniji, zlasti iz vernih družin. Ne morejo se izšolati,
                     ne dobijo služb, jim na najrazličnejše načine nagajajo, moralno jih kvarijo, da
                     potem z njimi lažje počnejo, kar hočejo. Tako smo se s tetino pomočjo odločile,
                     da se izročimo v <figure>
                        <graphic url="slike_z_95/z_95_14.png"/>
                        <head>Kovačeva dekleta – Marjana, Tinka, Katica – v begunskem taborišču v
                           uniformi emigrantskega pevskega zbora<name/>
                        </head>
                     </figure>božje roke; druga drugi smo tožile svojo bolečino in čakale, kdaj
                     pride čas, ko bomo lahko spet doma …« </p>
                  <p>Toda domov se ni nobena vrnila. Z mnogimi drugimi so si morale ustvariti novo
                     življenje v daljni Argentini. V to grenko resnico se je Kovačeva mama le počasi
                     in mukoma vdala. Po mnogih letih se je Katica, najmlajša od treh sester,
                     odločila, da se vrne v domov. Ta odločitev je bila zanjo lažja, ker je ostala
                     samska. Mama je vsa srečna uredila zanjo sobo v stanovanju na Povšetovi in se
                     kot prerojena veselila njenega prihoda. Toda med temi veselimi pripravami in
                     tako željenim pričakovanjem je Katica sporočila, da ostaja v Argentini, ker se
                     bo poročila …</p>
                  <p>Prav vsa pisma, ki so jih dobivale od domačih, sestre še danes hranijo. Tako
                     zelo dragocena so bila zanje. Večinoma so napisana z drobno pisavo v natrpanih
                     vrsticah, na večjih ali zelo majhnih lističih, na tenkem, skoraj prozornem
                     poštnem papirju, včasih celo na papirčkih za zavijanje cigaret. Podpisi so bili
                     zelo raznoliki: s psevdonimi in izmišljenimi <pb n="031"/>
                     <figure>
                        <graphic url="slike_z_95/z_95_15.png"/>
                        <head>Preden so Kovačevim porušili hišo: sedita oče in mama Kovač, zadaj
                           teta Micka in Jože s kitaro<name/>
                        </head>
                     </figure>imeni ali nečitljivi. Za pisanje so bili vsi vneti, mama si je kasneje
                     omislila pisalni stroj in pričela pisma tipkati, sčasoma še vnukom …Njena
                     vnukinja gospa Maruša Batagelj je prepričana, da je bil edini namen pisanja
                     pisem, da znova in znova ohranjajo medsebojno povezanost. »Tu v Argentini in
                     tam v Sloveniji,« je zapisala, »so globoko verovali in verujemo, da je po
                     priprošnji vseh mučencev ta povezanost mogoča. Kako neprecenljiva dediščina za
                     nas vnuke in naše otroke, zdaj že pravnuke Kovačeve mame in očeta.«</p>
                  <p>Živost argentinskih Slovencev je neprecenljiva dediščina tudi za nas v
                     Sloveniji, še posebno, kadar lahko njihova še tako drobna pričevanja, čeprav
                     ohranjena samo na lističih papirja, objavimo v našem skupnem glasilu Zaveza.
                     Vsa so del narodove zgodovine in kulture Slovencev, kar moramo ohraniti mlajšim
                     rodovom. To dobro ve tudi gospa Maruša, čeprav je bilo brskanje po preteklosti
                     za njeno mamo Marjano in obe teti »obujanje težkih spominov«, kot je zapisala,
                     poleg tega pa »starost treh sester potrebuje določene obzirnosti.« Vsem skupaj
                     smo zato še toliko bolj hvaležni. Gospa Maruša doda še eno spoznanje: Na neki
                     način so Kovačevi fantje branili domovino doma, Kovačeva dekleta pa v tujini z
                     delom v šolah, pevskih zborih, dramskih skupinah, na verskem in kulturnem
                     področju. Slutile so, da mora biti domačim v domovini življenje brez svobode
                     pravi križev pot. Zato so svoje otroke in prav tako otroke v slovenskih šolah
                     vzgajale za vrednote vere in slovenstva.</p>
               </div>
               <div type="div3">
                  <head>* * *</head>
                  <p>Na kratko še omenimo, kaj se je zgodilo z najstarejšim Janezom in mladoletnim
                     Francetom, ki sta bila pri domobrancih. Za Janeza so pri Kovačevih zvedeli šele
                     po nekaj mesecih od dekleta iz Kočevja, ki je Janeza spoznala med vojno, ko je
                     bil tam domobranec. Videla ga je ponovno ob vrnitvi domobrancev v Kočevje,
                     zvezanega in vrženega v tovornjak, ki jih je odpeljal na enega od morišč
                     kočevskih brezen. Po njeni pripovedi se je to zgodilo 2. junija. To je vse, kar
                     je do danes znano o Janezu Kovaču. </p>
                  <p>France se je po vrnitvi z Vetrinja znašel na Teharjah. Po amnestiji je bil
                     zaradi mladoletnosti odpuščen. Preživel je skoraj čudežno in se je vrnil tako
                     spremenjen in izčrpan, da ga lastni oče ni prepoznal, ko se je pojavil na
                     hišnem pragu. Sprejel ga je z vprašanjem: «Gospod, kaj bi pa radi?« – »Oče, ali
                     me mar ne poznaš … ?« Ko si je France fizično in psihično opomogel, je veliko
                     zahajal k jezuitom <pb n="032"/>pri sv. Jožefu kot že v predvojnih letih, ko je
                     bil v Marijini družbi. </p>
                  <p>Za mamo in očeta so bili povojni časi zelo bridki. Dolgo časa sama negotovost,
                     skrb in bojazen za otroke. Potem novica o uboju Janeza! Za Franceta do njegove
                     vrnitve niso vedeli, ali je še živ ali so ga že ubili, dobrega, nasmejanega,
                     prisrčnega, skromnega sedemnajstletnega fanta! Mama še ni prebolela smrti
                     svojega prvorojenca Janeza, ko je sčasoma uvidela bridko resnico, da se vse tri
                     hčerke ne bodo vrnile … Nekateri so ji govorili, da bi bil Janez gotovo še živ,
                     če bi se nekaj časa skrival … Bi bil res ali ne? … In če bi ostal živ, kaj bi
                     se z njim zgodilo, če bi se kje skrival? … Kovačeva mama Cika se ni nikoli
                     sprijaznila niti z odhodom obeh sinov k domobrancem, še manj, da so odšle vse
                     tri hčerke. V tako morečem vzdušju je po vojni životarila Kovačeva družina. In
                     nešteto drugih slovenskih družin, če so se, številčno osiromašene in
                     pretresene, sploh še lahko imenovale družine. Od sedmih otrok so pri Kovačevih
                     ostali doma le še trije, ponekod še toliko ne! In koliko družin je ostalo brez
                     očetov ali celo otroci sami, brez očeta in matere! V uteho je bilo Kovačevi
                     mami delo na vrtu in trdna vera. Krepko sta morala poprijeti za delo oba mlajša
                     sinova, gimnazijec Pavel in osemletni Jože. </p>
                  <p>Avgusta 1949 je oče pisal hčerkam v Argentino: »Pri nas doma gre še nekako
                     naprej …Pavel in Jože sta bila že precej pobita: Pavel je moral paziti na srce,
                     Jože na pljuča, toda upamo, da bo življenje na deželi dobro vplivalo na njuno
                     počutje in ju zopet postavilo na noge in razvedrilo. Iz Pavleta se hitro dela
                     fant, ne le po velikosti, ampak tudi po značaju. Prej je bil lahkomiseln in
                     skoro preveč norčav, sedaj pa postaja od sile priden in tudi resen. Ni še
                     docela ustaljen, vse se še meša – včasih do smešnosti – vendar pa je na dobri
                     poti. Če ne bi imel toliko dela doma, bi bilo tudi šolsko spričevalo boljše,
                     dasi tudi tako ni med slabimi. Jože je bolj komoden, izredno bister in veliko
                     bere. Ročnih del se ne loti zlepa, razen tistih, ki mu ravno pašejo. Tako prav
                     rad seka drva in tudi na kmetih ga pohvalijo za delo. Za dvanajst let je precej
                     velik. Obeta biti po velikosti kakor France, ki se drži kar na Hrvaškem. Iz
                     učnih uspehov je razvidno, da so zdelali Pavle z dobrim uspehom, Jože s prav
                     dobrim, France z odliko. Veseli humor so še vsi trije ohranili. Tega sem še
                     najbolj vesel …« </p>
                  <p>Zakaj se France »drži kar na Hrvaškem?« Osnovno šolo je končal v Marijanišču v <figure>
                        <graphic url="slike_z_95/z_95_16.png"/>
                        <head>France Kovač kot semeniščnik 25. avgusta 1953<name/>
                        </head>
                     </figure>Ljubljani. Oče ga je hotel poslati na obrtno šolo, ker je bil ročno
                     spreten, toda France se je vpisal na Državno klasično gimnazijo, ki pa jo je
                     dokončal v Zagrebu. Že otrok je bil ministrant v župnijski cerkvi sv. Petra. V
                     letih razvoja je bil zelo živ in ni bilo videti, da bi kdaj postal duhovnik. Že
                     pred vojno je prišel v stik z jezuiti, ki so imeli pri Sv. Jožefu Marijino
                     kongregacijo. Po vojni je France ob trdni roki p. Preaca oblikoval svoj značaj
                     in dozoreval za odločitev, da postane redovnik v Družbi Jezusovi. 3. oktobra
                     1946. je vstopil v noviciat Družbe Jezusove v Zagrebu. Po takratnem koledarju
                     je na ta dan godovala Mala Terezika (po sedanjem pa njegov krstni zavetnik) in
                     zaradi njene priprošnje je bilo upanje, kot so menili nekateri dvomljivci, da
                     noviciat in dolgoletni študij v Zagrebu živahni mladenič morda le dokonča. Za
                     mašnika je bil posvečen leta 1959, na svečnico 1962. je imel p. France v
                     Zagrebu svoje zadnje zaobljube. Takrat je v zahvali izrekel tele misli: »Sveča,
                     ki sem jo med zaobljubami držal v rokah, se použiva, da more drugim svetiti. Če
                     gori na <pb n="033"/>enem koncu, dolgo gori in sveti. Če pa gori na obeh
                     koncih, je njene svetloba močnejša, toda zato se prej použije. Moja želja je,
                     da bi se kot redovnik in duhovnik použival kot sveča, ki gori na obeh
                     koncih.«</p>
                  <p>Res se je použival kot sveča, ki gori na obeh koncih, najprej pet let kot
                     kaplan v novoustanovljeni župniji Dravlje, nato osem let v Borovnici in od
                     jeseni 1975. spet v Dravljah, do tragične smrti 30. aprila 1978. Smrt patra
                     Franceta je izpričala, da je kot sveča resnično gorel »na obeh koncih«, zato je
                     bila svetloba njegove duše močnejša, a njegovo življenje se je hitreje
                     »použilo«. </p>
                  <p>»Težko je opisati njegovo duhovniško delo. Delal je vse, kar delajo drugi
                     duhovniki, toda v njegovi duhovniški službi je bilo nekaj posebnega. Znal je
                     biti očetovsko nežen do otrok in mladine, z bratovsko ljubeznijo se je posvečal
                     bolnikom, invalidom, starejšim in osamljenim. Delal je s srcem in s pametjo, z
                     rokami in nogami, s celim telesom, delal je s pesmijo in pogovori, s smehom in
                     solzami, delal je kot človek in Jezusov namestnik.« (Iz pogrebnega nagovora 4.
                     maja 1978, potem ko je v prometni nesreči v njegov fičo s silovito hitrostjo
                     čelno treščil mercedes pijanega voznika.)</p>
                  <p>Ali bi bilo njegovo duhovniško delo kaj drugačno, če bi p. France vedel, da ga
                     je od vrnitve iz Teharij nadzorovala Ozna, ki se je pomladi 1946. preimenovala
                     v Udbo? Verjetno ne. Morda so slutili jezuiti pri sv. Jožefu, zato so se
                     odločili, da so ga l. 1946 kar na hitro in na tihem poslali v gimnazijo in v
                     noviciat Družbe Jezusove v Zagreb. Nikoli pa p. Francetu niti komu drugemu ni
                     prišlo na misel, da ga bodo v množici pogrebcev, ki so se mu prišli na Žale
                     zahvalit za ljubezen in požrtvovalnost, ki jim jo je Bog v Francetu razodel,
                     pospremili tudi tovariši udbovci iz Centra Službe državne varnosti Ljubljana.
                     Tovariš, ki je sestavil poročilo o pogrebu in navedel vse govorce, na koncu
                     potrdi: »Celotni pogreb p. Kovača smo operativno spremljali. Govore smo
                     zadokumentirali – vsi govori so bili brez posebnosti – udeležence pogreba pa
                     fotodokumentirali.«</p>
                  <p>Ob tem mi prihaja na misel starozavezni izrek psalmista: »Bog, ki prebiva v
                     nebesih, se smeje. Gospod se jim posmehuje.« Iz groba vstali Gospod zagotavlja
                     novozavezno resnico: »Smrt je použita v zmagi. Smrt, kje je tvoja zmaga? Smrt,
                     kje je tvoje želo?« (1Kor 15,55)</p>
                  <p>Francetova ljubezen do Boga in ljudi ter dejavna živa vera sta za večno
                     »zadokumentirani« <figure>
                        <graphic url="slike_z_95/z_95_17.png"/>
                        <head>France Kovač DJ v letih pred tragično smrtjo<name/>
                        </head>
                     </figure>in »fotodokumentirani« pri nebeškem Očetu. Razumljiva je izjava
                     Francetove mame, ko so ji povedali za smrt sina: »Za ta svet je bil predober,
                     France je moral umreti«. Tudi njegova smrt matere ni strla, oče je sina
                     Franceta že pričakal v večnosti. Mama pa, kot da mora svojo vero še naprej
                     prečiščevati v preizkušnjah. Teh še ne bo konec …</p>
                  <p>Vrnimo se ponovno k Francetovemu štiri leta mlajšemu bratu Pavlu. Spomnimo se
                     pisma iz avgusta 1949, ki ga je Kovačev oče pisal hčerkam v Argentino o svojih
                     treh sinovih. Pavlu je bilo takrat sedemnajst let: »Iz Pavla se hitro dela
                     fant, ne le po velikosti, ampak tudi po značaju. Prej je bil lahkomiseln in
                     skoraj preveč norčav, sedaj pa postaja od sile priden in tudi resen … Veseli
                     humor so še vsi trije ohranili … Tega sem še najbolj vesel.« Tudi Pavel je
                     večkrat pisal sestram in istega leta poleg domačih novic in žalosti, da mu je
                     pri kitari počila G struna (kje dobiti novo!), omenja svojo željo, »da bi se
                     bolezen slepote v Sloveniji že polegla«. Sestre se ne spominjajo, da bi jim
                     kdaj v pismih omenil svojo skrito željo, da namerava po stopinjah brata
                     Franceta <pb n="0"/>tudi on vstopiti k jezuitom. Žal pa je Pavel to zaupal
                     svojemu sošolcu in prijatelju, ki so ga imeli pri Kovačevih na stanovanju … Ta
                     pa ga je verjetno ovadil … </p>
                  <p>Tokrat tovariši iz vodstva Službe državne varnosti na noben način niso smeli
                     zamuditi priložnosti (kot so jo zamudili pri Francetu), da Pavlu preprečijo
                     vstop v Družbo Jezusovo. Če se jim je pred leti izmuznil v Zagreb France, se
                     jim Pavel na noben način ne sme. Kako peklenski načrt so skovali, je na kratko
                     osvetlil pogrebni nagovor njegovega prijatelja in sošolca p. Franceta Zupančiča
                     ob Pavlovi smrti, letos 22. januarja 2014.</p>
                  <p>»Bilo je junija, davnega leta 1951. Na Državni klasični gimnaziji v Ljubljani
                     smo se pripravljali na maturo. Dan pred prvo pisno nalogo – bila je iz
                     slovenščine – je Pavletu Kovaču neko neznano dekle prineslo ovojnico zame, češ
                     da pri nas ni nikogar doma. Kot uslužen sošolec je ovojnico sprejel in jo, ne
                     da bi jo odprl, prinesel k nam domov. Bili smo oddaljeni le kakih 200 m. Dekle
                     mu je še reklo, da so v ovojnici maturitetne matematične naloge in naj jih
                     skupaj pregledava, se spominja Pavletov brat Jože. Ko sem ovojnico odprl, sem
                     videl, da je v njej dvajset enakih tipkanih listov, dvajset izvodov z enako
                     vsebino. Pisalo je, da pri nas ni verske svobode in podobne trditve. Ko sem
                     Pavleta vprašal, kdo mu je to ovojnico dal, mi je vedel povedati le to, da mu
                     je bilo dekle, ki mu jo je prineslo, popolnoma neznano. »Je pa dišala po
                     lizolu,« je še dodal (op.: z lizolom so v tistih časih razkuževali po
                     bolnišnicah). O vsebini mu nisem hotel ničesar povedati, da bi ga ne
                     vznemirjal. Sem pa vprašal njegovega očeta g. Franca Kovača, upokojenega
                     sodnika, kaj naj storim …</p>
                  <p>Naslednji dan sem po končani maturitetni nalogi iz slovenščine povabil Pavleta,
                     naj bi šla skupaj na sprehod, da ne bo vse popoldne sedel pri knjigah.
                     Prihodnji dan naju je čakala maturitetna naloga iz matematike. Ob 14. uri sem
                     se oglasil pri njih doma. Prosil me je, naj ga malo počakam, da do konca pomije
                     posodo po kosilu. Z njegovim očetom sva medtem sedla na klop pred hišo.
                     Nenadoma je prišel na dvorišče mlad moški in hotel govoriti s Pavletom Kovačem.
                     Oče je poklical Pavleta k vhodnim vratom. Mlad moški se je predstavil za
                     uslužbenca SDV, pokazal nalog za hišno preiskavo in Pavletovo aretacijo … Meni
                     je bila stvar takoj jasna. Že prej sem bil eno leto v zaporu … Čez nekaj
                     trenutkov je prišel uslužbenec SDV iz hiše in me vprašal po imenu. Povedal sem
                     mu ga. Pavletov oče je predlagal, da bi jaz – kot hišni prijatelj – mogel biti
                     priča pri hišni preiskavi, a je dobil odgovor: »On ne more biti, ker je prav
                     tako aretiran.« Mirno sem obsedel na klopi. Medtem je prišel še drugi
                     uslužbenec SDV. Tudi ta me je vprašal po imenu. </p>
                  <p>Kmalu zatem sem moral v hišo in čakati pred Pavlovo sobo, ki so jo preiskovali.
                     »Smem gospodu Francetu ponuditi stol?« je vprašal g. Kovač. Dovolili so mu.
                     Tako sem sedel približno dve uri. Med tem so tudi pri nas doma temeljito
                     preiskali stanovanje. Ničesar niso našli, ker sem ovojnico skupaj z vsemi
                     izvodi lističev še isti večer sežgal. Po dveh urah čakanja so mi ukazali, da
                     moram naravnost domov, nikogar na poti pozdraviti, sploh pa ne skreniti s poti.
                     »Sam odgovarjaš za svoje življenje!« so mi rekli. Za menoj je šel uslužbenec
                     SDV. Ko sva prispela domov, je rekel mojim domačim: »Našli smo ga!« …</p>
                  <p>Odpeljali so me v prostore Udbe na Poljanskem nasipu. Zaprli v samico. Čez
                     nekaj časa, morda čez nekaj dni sem se začudil, da so me podnevi peljali k
                     zasliševalcu. Spraševal me je, kako se počutim, če kaj potrebujem in podobno.
                     »Nekaj ima za bregom. Le kaj hoče doseči?« sem pomislil. Morda sem dobil
                     odgovor čez tri mesece, ko mi je rodni brat Janez na poti v sodniško dvorano na
                     razpravo mimogrede šepnil: »Pavle je v bolnišnici. Zmešalo se mu je.« Na
                     obtožnici je bilo namreč le moje ime … Bratovo vest o Pavlovi bolezni sem
                     povezal s prej omenjenim obiskom pri zasliševalcu. Se je morda hotel
                     prepričati, če je z menoj vse v redu? V zaporu sem odsedel pet mesecev, »ker
                     policiji nisem prijavil, da sem dobil pismo s sovražno propagandno vsebino
                     …«</p>
                  <p>Ko sem se vrnil iz zapora, sem Pavleta obiskal na njegovem domu. Nepremično je
                     sedel za mizo. Na moj pozdrav ni odgovoril. Tudi pogledal me ni. S sklonjeno
                     glavo je bolščal v mizo. Bil sem pretresen. Zelo mu je moralo biti težko pri
                     srcu. Še zdaj ne vem, ali me je takrat prepoznal kot starega prijatelja ali ne.
                     Včasih sva namreč skupaj ministrirala pri Sv. Petru v Ljubljani. Skupaj sva
                     nastopala pri kakšni prireditvi v župniji. Spominjam se igre, v kateri je imel
                     glavno vlogo in jo je odlično odigral. Tudi pel je lepo. Pred maturo sva šla
                     včasih skupaj na sprehod na bližnji Golovec.</p>
                  <p>Kaj se je z njim dogajalo v zaporu in umobolnici, ni mogel nihče izvedeti.
                     Kadarkoli je nanesel pogovor na tisto obdobje, je Pavle vedno postal čudno
                     vznemirjen. Sam sem kasneje o tem razmišljal in zdi se mi zelo verjetna
                     razlaga, da so hoteli iz Pavleta izsiliti izjavo, <pb n="035"/>
                     <figure>
                        <graphic url="slike_z_95/z_95_18.png"/>
                        <head>Po igri nogometa: v ozadju levo p. France nekaj ur pred tragično
                           smrtjo<name/>
                        </head>
                     </figure>kakšna je bila vsebina pisma. Ker on tega ni vedel – jaz mu je niti z
                     besedo nisem omenil – je njemu, ki je bil vedno izredno iskren in
                     resnicoljuben, to povzročilo tako notranjo stisko, da je ni mogel prenesti. V
                     gimnaziji so ga v razredu vsi poznali kot prijaznega, ustrežljivega, iskrenega
                     in izredno resnicoljubnega sošolca. Kratek čas pred smrtjo, januarja 2014, so
                     pri slikanju Pavletove glave odkrili na lobanji stare poškodbe. Brat Jože jih
                     povezuje z mučenjem v zaporu l. 1951. </p>
                  <p>Zadnja leta, ko sva se srečevala v Mariboru, kjer je živel pri svojem bratu
                     Jožetu, je bil redkobeseden, a vselej prijazen. Takšen mi bo tudi ostal v
                     najlepšem spominu. </p>
                  <p>Naj zdaj po skoraj 63 let dolgem zemeljskem križevem potu mirno počiva na
                     Božjem Jezusovem srcu in čaka na poveličano telesno vstajenje od mrtvih! </p>
                  <p>V Mariboru, 22. januarja 2014 </p>
                  <p>p. France Zupančič DJ</p>
               </div>
            </div>
            <pb n="036"/>
            <div type="div2">
               <head>Križev pot Henrika Travnika iz Mačkovca <hi rend="sup">1</hi>
               </head>
               <docAuthor>Jurij Pavel Emeršič</docAuthor>
               <div type="div3">
                  <p>Travnik Henrik iz Mačkovca pri Dvoru se je rodil 12. 5. 1927 v kmečki družini z
                     devetimi otroki. Oče je bil župan, doma so brali Domoljub in se veliko
                     pogovarjali o politiki. Travnikov najstarejši sin France je šel delat kot šofer
                     v Francijo in je pisal domov o intenzivni propagandi za špansko državljansko
                     vojno, ki se je vršila med francoskim delavstvom. Henrik je medtem obiskoval
                     šolo v Dvoru. Spominja se učitelja Dekvalja, ki je bil odkrit komunist in se je
                     načrtno izogibal kateheta Karla Gnidovca. Intenzivnejše aktivnosti pa so
                     komunisti zastavili poleti 1941. Takrat so prišli prvič v vas oboroženi
                     partizani. Sosed Stane Miklič jih je poznal in pozval Henrikova brata, ki sta
                     odšla z njimi in se vrnila čez dva ali tri dni. Po vrnitvi sta povedala, da so
                     ju partizani prepričevali, naj ostaneta pri njih. Brata sta se izgovorila na
                     kmečka opravila in so ju spustili. Na začetku leta 1942 so pričeli komunisti
                     organizirati mitinge in prinesli bratoma partizanske prepustnice, da sta se
                     udeležila mitinga na Laščah. Spomladi 1942 so pričeli partizani odkrito
                     izzivati Italijane. Z bližine Travnikove hiše so ponoči streljali na
                     italijansko posadko v Žužemberku. Italijani so odgovorili z minometi, partizani
                     pa so se razbežali. Naslednji dan so prišli v vas Italijani in polovili devet
                     moških, med njimi tudi Henrika, njegovega očeta in dva brata. Ko je zanje
                     posredoval dekan Gnidovec, so izpustili Henrika in njegovega očeta, ostale pa
                     skupaj z ujetniki iz Sadinje vasi in od drugod odpeljali na Rab. Gnidovec je
                     kasneje na italijansko oblast naslovil še pismo, v katerem je Italijanom
                     jamčil, da Travnikova fanta nista komunista. Po dveh mesecih so ju Italijani
                     izpustili domov. Ko je brat Anton po vrnitvi šel nekoč v trgovino kupit moko,
                     je nekdo nanj streljal in ga ranil. Italijanski zdravnik mu je oskrbel rano in
                     ga odpeljal v bolnišnico v Ljubljano. Po enem letu je bil odpuščen, šepal pa je
                     do smrti. Po vojni se je brat umaknil na Koroško, bil vrnjen in nato zaprt na
                     Teharjah kot civilist, a je Teharje preživel. Brata Jožeta, ki je bil pri
                     domobrancih, pa so komunisti po vojni ubili. </p>
                  <p>Ljudje se po Henrikovih besedah niso bali okupatorja, ampak samo partizanov, ki
                     so ubijali domačine. Prva žrtev je bil organist Požun. Po vojni so dali njegovi
                     ženi penzijo,<figure>
                        <graphic url="slike_z_95/z_95_19.png"/>
                        <head>Dvor pri Žužemberku pred 2. svetovno vojno (iz knjige Spomini dekana
                           Karla Gnidovca, Žužemberk 2013, 43)<name/>
                        </head>
                     </figure><pb n="037"/>da ne bi povedala, kdo ji je ubil moža. Ajdovskega župana
                     so partizani ubili vpričo žene in otrok. V letu 1942 so Italijani skupaj z
                     legisti partizane razbili, a jih to ni ustavilo za dolgo. Medtem je oče poslal
                     Henrika za vajenca k čevljarskemu mojstru Francu Šuštaršiču na Jamo pri Dvoru.
                     Henrik je delal tudi po 16 ur. Spomladi 1943 je prišel k mojstru partizan z
                     imenom Drago. S seboj je prinesel usnje in sedem delavcev z mojstrom je moralo
                     delati čevlje za partizane. Za oficirje škornje, za druge navadne čevlje. Drago
                     je prinašal usnje in odnašal čevlje. Ko je nekoč v času italijanske
                     kapitulacije Henrik prišel na delo, ni bilo tam nikogar razen mojstra. Iz
                     strahu pred partizani je namreč vse bežalo v Novo mesto. Samo iz dvorske občine
                     okrog 70 ljudi. </p>
                  <p>Henrik je ostal in je delal skupaj z mojstrom naprej. Samo za partizane 7.
                     korpusa. Kmalu po italijanskem umiku je prišla na Dvor velika posadka Nemcev,
                     ki so ostali kak teden. Z mojstrom sta skrila usnje, Nemci ga niso našli.
                     Požrtvovalnega mojstra so partizani kasneje »nagradili« za njegovo požrtvovalno
                     delo tako, da so mu izropali delavnico. In to prav partizani 7. korpusa.
                     Mojster se je umaknil v okupirano Ljubljano. Pozimi 1943 so po kolinah
                     partizani prišli ropat tudi na Travnikovo kmetijo. Henrik je bil takrat doma, a
                     je vedel, da ne bo mogel ostati, saj dela v delavnici ni bilo več. K partizanom
                     ni hotel, ker je že videl, kaj je revolucija. Zato je 14. februarja 1944 z
                     nekaj fanti iz vasi odšel proti Novemu mestu, kjer so jih nastanili v Sokolski
                     dom. Njegov nadrejeni je bil Stane Zagoršek, nadporočnik. Tam so dobili
                     domobranske obleke in pričeli z vajami. Orožja še niso prejeli. Takrat pa je
                     bila Nemcem sporočena lažna informacija, da je Henrikova skupina ostanek
                     Gubčeve brigade in da bodo pobegnili k partizanom. Preoblekli so jih v
                     italijanske obleke in jih odpeljali na Koroško. Govoriti se je začelo, da jih
                     bodo transportirali v Nemčijo, a so jih odpeljali v Ljubljano. Ko je tam
                     domobranski častnik iz Žužemberka za fante zastavil besedo, so jih pustili pri
                     miru. Nastanili so jih v šentjakobsko šolo, od koder se je deset domačinov, med
                     njimi Henrik, šlo javit k domobrancem. V Polju so na postojanki dobili puške,
                     imeli znotraj žice redne vaje in stražili bunkerje. Od tam je bila njegova četa
                     poslana v Bizovik, kjer so pregledovali prepustnice za vstop v ograjeno
                     Ljubljano. Od tam pa so bili v marcu ali aprilu poslani na sv. Urha. Tam je
                     ostal do konca vojne, ko se je umaknil na Koroško. Čeprav se je kot kurir
                     veliko prevažal naokrog, ni nikoli videl nobenega partizana. Veliko so tudi
                     vadili in hodili na patrulje daleč naokrog, tudi do Litije. <figure>
                        <graphic url="slike_z_95/z_95_20.png"/>
                        <head>Domobranska posadka s Sv. Urha (Henrik v 4. vrsti drugi z leve)<name/>
                        </head>
                     </figure><pb n="038"/>Henrik je prepričan, da ni bilo niti na Urhu, niti v
                     okolici med vojno nobenih pobojev. Tam, kjer naj bi bila domobranska mučilnica,
                     kot so po vojni trdili komunisti, je imel Henrik, ki je bil zadolžen tudi za
                     kuhinjo, shranjen krompir. </p>
                  <p>Ob koncu vojne je šel Henrik med zadnjimi na Koroško. Ko so se s posadko 5.
                     maja odpravili s sv. Urha, so najprej prespali v Štepanji vasi za žico. Tam se
                     je že nabrala velika množica ljudi, ki se je umikala na Koroško. Od tam so šli
                     mimo Šmarne gore počasi proti Tržiču, kolona je bila vedno bolj nepregledna.
                     Cesta je bila natrpana z vojsko in civilisti. Partizani so jih nad Tržičem
                     začeli obstreljevali, a niso nobenega zadeli. Henrikov vod je šel pogledat
                     razbito Pekovo tovarno čevljev. Ko so prispeli do predora na Ljubelju, je bil
                     priča prerekanju med srbskimi častniki in Nemci, kdo bo šel prvi skozi tunel.
                     Četniškemu poveljniku je prekipelo in je ustrelil enega izmed Nemcev. Od
                     izčrpanosti je Henrik v tunelu stoje zaspal. Ko so se na drugi strani spustili
                     v dolino in prišli čez Dravo, so morali odložiti orožje na ogromen kup pušk in
                     opreme. Angleški častnik je nadziral predajo orožja. Malo naprej pa so že
                     srečevali oborožene partizane, ki so jih Angleži spodili proč od beguncev. Ko
                     je množica prišla na Vetrinjsko polje, je Henrik tam videl svojega soseda
                     Jožeta Mikliča, ki je tako kot cela njegova družina vseskozi delal za
                     partizane. Miklič, ki Henrika ni spoznal, je na Vetrinjsko polje prišel kot
                     Krennerjev šofer! Komunisti so tako imeli popoln nadzor nad Krennerjevim
                     gibanjem (Jožetu Mikliču, ki je po vojni živel v Novem mestu, Henrik ni nikoli
                     omenil srečanja). Henrik si je na polju skupaj z dvema tovarišema naredil
                     zasilni šotor. Bili so lačni. Na koncu so začeli na vetrinjskem polju ubijati
                     konje, da so imeli za hrano. Henrik je ostal tam do zadnjega in sodeloval pri
                     čiščenju taborišča. Čeprav je bil med zadnjimi, ni nič vedel o vračanju
                     domobrancev. Prepričan je bil, da gredo v Italijo. S tovornjaki so jih
                     odpeljali čez Dravo, tam pa so jih oboroženi Angleži natovorili na vagone. Ko
                     je vlak odpeljal v Jugoslavijo, so jih partizani ustavili najprej na Jesenicah,
                     kjer so jim pobrali ure in denar. Žepni nož je Henrik uspel skriti, a se je
                     bal, da bi ga partizani našli, zato ga je po prihodu v Kranj skril ob
                     železniških tirih. Ko so jih v Kranju na praznik sv. Rešnjega telesa
                     raztovorili, so častnike pričeli pretepati in jih odpeljali, ostale vojake pa
                     so namestili v nemško taborišče. Namestili so jih v ograjeni prostor ob
                     barakah, kjer so ležali na soncu in dežju. Tam je zagledal svojega brata
                     Jožeta, ki ga ni videl tri leta, in še enega soseda. Pojedli so, kar je kdo
                     imel pri <figure>
                        <graphic url="slike_z_95/z_95_21.png"/>
                        <head>Vračanje izdane domobranske vojske<name/>
                        </head>
                     </figure>sebi. Ko so pričeli mlajše letnike ločevati od ostalih, je hotel
                     Henrik ostati pri bratu, a ga je ta spodbudil, naj gre proč, ker bo verjetno to
                     zanj bolje. Takrat je Henrik zadnjič videl svojega brata. Partizanski stražar
                     je Henriku rekel, da jih peljejo delat v Kočevje. </p>
                  <p>Naslednji dan so pešačili proti Šentvidu in med potjo so morali peti
                     domobranske pesmi. Ko so prišli do cilja, so se morali tepsti med seboj. Če so
                     partizani videli, da se ne tepejo dovolj, so jih pa oni pretepli. V Šentvidu so
                     morali v tišini ležati v dvorani. Vsak dan so hodili v dvorano terenci in
                     pretepali ter odvažali ujetnike. Vsak dan so umirali od lakote in žeje. Zobje
                     so se jim majali, urinirali so v posodice (porcije), ki so jih zlivali skozi
                     okno. Henrik je samo sedemkrat v več kot dveh mesecih smel ven na veliko
                     potrebo, a blato zaradi dehidracije ni šlo iz telesa. Tam je bil Henrik zaprt
                     več kot dva meseca. Po dveh mesecih so jih partizani fotografirali. Sledila so
                     zaslišanja in pretepanje. Na koncu avgusta so Henrika premesili v drug del
                     stavbe, pretepanje je prenehalo. </p>
                  <p>Iz nove sobe je Henrik ponoči opazoval odvoze domobrancev. Zjutraj so bile cele
                     sobe prazne. Enkrat v začetku septembra je prišel <pb n="039"/>
                     <figure>
                        <graphic url="slike_z_95/z_95_22.png"/>
                        <head>Henrik Travnik leta 2014 v dvorani Škofovih zavodov na kraju, kjer je
                           leta 1945 preživel več kot dva meseca mučenja. <name>Tamino
                              Petelinšek</name>
                        </head>
                     </figure> v sobo partizanski oficir in hotel odpeljati svojega brata domobranca
                     na svobodo. Tisti domobranec pa ni hotel ven; pokazal je na ostale v sobi in
                     rekel: »Če gredo vsi, grem tudi jaz, drugače pa ne grem.« In ni šel. Morala med
                     domobranci je bila na zelo visoki ravni. Med njimi ni Henrik opazil
                     preklinjanja, obupavanja, ovajanja … Med ujetniki je videl tudi mlada dekleta,
                     ki so jih partizani vodili neznano kam. Dekleta so pisala na listke sporočila z
                     besedami spodbude in jih metala skozi okno. Končno je v septembru bila
                     Henrikova skupina osvobojena. Potem, ko so podpisali, da ne bodo nikomur nič
                     povedali, so lahko odšli. Počasi so šli iz Škofovih zavodov do proge, kjer je
                     stala velika skupina ljudi, jih pljuvala in sramotila. Ko so prišli po cesti v
                     Šentvid, pa so jih ljudje gledali in jokali. Eden izmed izpuščenih je imel v
                     Bizoviku sestro. Štirje tovariši so šli počasi tja. Na poti so naleteli na
                     nekega partizana, ki jih je svareče opomnil, naj pohitijo, da jih ne bo ujela
                     tema. Ko so prišli peš do Bizovika, so tam prespali in dobili prvo hrano, kruh
                     in med. Potem ni mogel noben zaspati, ker so jih boleli trebuhi. Naslednji dan
                     so se odpravili čez Lipoglav na Dolenjsko. Na neki kmetiji so dobili kruha in
                     mleka in prespali. Pot so nadaljevali po stranskih stezah čez Križevo. Ko so
                     bili čisto blizu Žužemberka, so zavili na glavno cesto, po kateri se je
                     pripeljal Henrikov brat z vozom in naložil izmučene fante. Pri prvi žužemberški
                     hiši pa so jih ustavili partizani. Peljali so jih v Mlakarjevo hišo in jih
                     pričeli pretepati. To je bilo sredi meseca septembra. Takrat pa je prišla v
                     sobo neka ženska, ki je Henrik nikoli prej in kasneje ni videl, in odločno
                     vprašala pretepače, kaj počno. Takrat so odnehali in jih vse štiri izpustili.
                     Doma so ostali kak mesec, nato pa so se morali redno javljati na komando v
                     Žužemberk. Tam so jih zasliševali, pretepali pa ne več. Ob prihodu Henrik ni
                     našel svojega očeta doma, ker je bil v Kočevju na prisilnem delu. Vrnil se je
                     šele naslednje leto. Brata Jožeta pa so nazadnje videli v Kočevskem rogu.</p>
                  <p>Štiri leta kasneje je moral Henrik na služenje vojaškega roka v Srbijo. V
                     Banjici v bližini Dedinj so vojaki gradili zapor za informbirojevce. Tam so s
                     Henrikom, ki je bil dober zidar, spoštljivo ravnali, ga za delo tudi plačali in
                     mu priznali 13 mesecev, ki jih je preživel pri domobrancih, za dobo služenja
                     vojaškega roka. Po preteku služenja so ga vabili, naj ostane v Srbiji, a se je
                     Henrik raje vrnil domov v Mačkovec.</p>
                  <p>
                     <hi rend="sup">1</hi> Članek je nastal po avtorjevem pogovoru s Henrikom
                     Travnikom spomladi 2014.</p>
               </div>
            </div>
            <pb n="040"/>
            <div type="div2">
               <head>Moji spomini na okupacijo, revolucijo, vetrinjsko in šentviško taborišče</head>
               <docAuthor>Mirko Kregar</docAuthor>
               <div type="div3" subtype="intro">
                  <p>Mirko Kregar je bil rojen leta 1904 v znani mizarski družini v Šentvidu nad
                     Ljubljano. Bil je bratranec duhovnika in slikarja Staneta Kregarja. Po osnovni
                     šoli in nižji škofijski gimnaziji se je učil mizarstva in opravil izpit za
                     mizarskega mojstra. V letu 1937 se je zaposlil v Trošarinskem uradu mesta
                     Ljubljana, kjer je ostal vse do maja 1944, ko je bil razporejen na kontrolo
                     potnih listin na enem od ljubljanskih blokov. V začetku maja 1945 je kot
                     civilist odšel na Koroško, kar opisuje v pričujočih spominih. V mlajših letih
                     si je ustvaril družino, v kateri je bilo rojenih pet otrok, in zgradil
                     stanovanjsko hišo. Po vojni se je zaposlil v Železniškem gradbenem podjetju v
                     Litostroju, kjer je opravljal dela skladiščnika vse do upokojitve v letu 1961.
                     Še istega leta je napisal spomine, ki nam jih je sin Janez dovolil objaviti v
                     naši reviji. Umrl je leta 1983 v starosti 79 let.</p>
               </div>
               <div type="div3">
                  <head>Od začetka okupacije do maja 1945</head>
                  <p>Leta 1941, 6. aprila, je Nemčija brez vojne napovedi napadla Jugoslavijo, ki se
                     je že v nekaj dneh razsula. Tudi Slovenci smo bili močno prizadeti, saj je bila
                     naša mala dežela razdeljena med tri okupatorje. Štajersko in Gorenjsko so takoj
                     zasedli Nemci, Prekmurje Madžari, Dolenjsko, Notranjsko in Ljubljano pa
                     Italijani. S to zasedbo je Ljubljana postala obmejno mesto; na vzhodu je bila
                     meja na Ježici, na severu pa sprva v središču Šentvida, nato poleg tovarne
                     Štore, končno pa ob cesti, ki vodi na Dobrovo. V času, ko meja še ni bila
                     dokončna, se je govorilo, da bi Šentvid prepustili Ljubljanski pokrajini, v
                     zameno pa bi Nemci dobili kraje okrog Kostanjevice na Dolenjskem. </p>
                  <p>Sprva so bili Gorenjci bolj za Nemce kakor za Italijane, ko pa so Nemci začeli
                     preganjati duhovnike in druge ugledne Slovence ter zasedli Škofove zavode, je
                     bilo naklonjenosti konec. Ker je bila strogost na mejah iz dneva v dan večja,
                     sem tudi sam začel ostajati v Ljubljani, kjer sem imel dokaj dobro službo,
                     družina pa je ostala v Šentvidu. Nekaj časa sem taval sem in tja po mestu,
                     dokler nisem dobil skromnega stanovanja zunaj mesta pri dobrem prijatelju, v
                     delavnici, kjer je močno dišalo po čevljarski smoli. V tem času se je doma
                     ponesrečil moj sedemletni sin in tudi umrl. Leta 1941 smo imeli za praznike
                     vseh svetih precej snega. Ker je bila moja soba ločena od hiše, so začeli
                     ponoči pod okno hoditi neznani ljudje, kar smo ugotovili po sledeh v snegu. Bil
                     sem obveščen, da me imajo partizani »na tapeti« in da mi grozi »likvidacija«.
                     Na srečo sem se tedaj preselil v Posavje, kamor je iz Šentvida prišla tudi moja
                     družina.</p>
                  <p>V novem kraju sem se hitro prilagodil in dobil prijatelje, ki so bili enakega
                     mišljenja kakor jaz. Navezal sem stike z dobro kmečko družino, v kateri je bilo
                     pet sinov, ki so bili vsi nasprotniki komunizma. Štirje od njih so bili potem
                     ob koncu vojne »likvidirani«, eden pa je preživel, čeprav je bil tudi on
                     obsojen na smrt. V to družino so prav radi zahajali moji otroci, saj jim je
                     mati vedno dala kruha. Nekega dne sem bil povabljen na tajni sestanek, ki ga je
                     vodil znani uradnik iz bivše bolniške blagajne, po imenu Češnovar. Razlagal nam
                     je, zakaj se je moralo ustanoviti protikomunistično gibanje. Ko sem ga vprašal,
                     kako naj se pred narodom opravičujemo, ker se družimo z okupatorjem, je dejal:
                     »Ti imaš v svojem kraju dva zdravnika, eden je tvoj prijatelj, drugi pa
                     nasprotnik. Ko hudo zboliš, iščeš seveda najprej pomoč pri prijatelju, toda on
                     je prav tedaj odsoten. V stiski, ko ti preti smrt, seveda ne boš pomišljal,
                     ampak se boš obrnil na drugega zdravnika, čeprav ga sicer ne maraš.«</p>
                  <p>Na prve oborožene protikomuniste, ki so se v avgustu 1942 nahajali v Klečah pri
                     mestnem vodovodu med smrekami, me je opozoril prijatelj. V Ljubljani se je
                     nenadoma razpasla močna propaganda za OF in partizane, v tisku in po zidovih.
                     Glede na takratne razmere sem si vedno predstavljal, da je Ljubljana tudi na
                     znotraj bela, saj so se ljudje polnoštevilno udeleževali zborovanj, kjer so
                     obsojali komunizem. Tudi v cerkvah so opozarjali na nevarnosti brezbožnega
                     komunizma, niso pa napadali osvobodilnega gibanja. Seveda v cerkev ni nihče
                     nikogar silil, ampak so prišli le tisti, ki so to sami hoteli, in ni jih bilo
                     malo. </p>
                  <p>Posebno velika udeležba je bila na Kongresnem trgu 18. decembra 1943, ko je
                     bilo <pb n="041"/>slovo od 34 domobrancev, ki so padli v boju za Kočevje.
                     Takega pogreba Ljubljana še ni videla. Izredna udeležba je bila tudi 29. maja
                     1943 pri spokorni procesiji na Rakovnik. </p>
                  <p>Ko so 26. avgusta 1943 zasedle Ljubljano nemške čete, se je življenje v mestu v
                     marsičem spremenilo. Poparjeni Italijani so klavrno zapuščali Ljubljano in
                     Nemci so jih smatrali za vojne ujetnike. Ko je 8. septembra 1943 kapitulirala
                     Italija, smo bili na splošno prepričani, da se zmaga nagiba na stran
                     zaveznikov. 17. novembra 1944 sem dobil poziv, da naj se zglasim na domobranski
                     komandi v Dravljah, in po nekaj dneh priprav sem bil dodeljen kot kontrolni
                     organ na blok ob žični meji, ki je obkrožala Ljubljano.</p>
                  <p>Vse bolj je bilo očitno, da nemška moč hitro peša in da se zmaga nagiblje k
                     zaveznikom. S sodelavci smo debatirali, kaj nam je storiti, če Ljubljano
                     zasedejo partizani. Pojavile so se govorice o „začasnem umiku k Angležem na
                     Koroško«. Sprva je menda bil v načrtu umik v Bohinjski kot, kjer naj bi bila še
                     zadnja obramba. Na današnji Titovi cesti (<emph>pisano l. 1961, op. ur.</emph>)
                     smo videli prve dolenjske begunce, ki so se umikali na Koroško: na vozu s
                     konjsko vprego je spredaj sedel kmečki očanec, poleg njega žena, zadaj pa
                     otroci in za voz je bila zadaj privezana tudi kravica. Vsak dan je bilo več
                     takih beguncev, zato smo začeli razmišljati in kmalu sklenili, da moramo tudi
                     mi oditi, če hočemo ohraniti življenje. Hitro smo se pripravili za pot: odšli
                     smo s kolesi, na ramo nahrbtnik, zadaj pa še kovček. Nismo pozabili na rožni
                     venec in mašno knjižico.</p>
                  <p>Tri leta sem pisal dnevnik v obliki kronike, ki jo še danes hranim, in pred
                     odhodom sem zapisal sledeče: »Ker moram tudi jaz tja, kamor gredo drugi,
                     zaključujem to kroniko s prošnjo, da bi nam Bog in Marija pomagala, da se čim
                     prej vrnemo k svojim družinam.</p>
                  <p>Lepo prosim in vam polagam na srce, da tudi vi molite zame in za naš narod, da
                     bi bila med nami sloga, da bi zmagala pravica. Ti, žena, oprosti zaradi mojega
                     odhoda. Še enkrat, molite in molite, saj sem trdno prepričan, da nam bo Bog na
                     priprošnjo Marije pomagal. Zbogom!«</p>
                  <p>Dne 6. maja dopoldne smo odšli skozi ježensko mejo in nato po Nemški cesti
                     proti Šentvidu. Najprej sem se ustavil pri domačih, ki mi niso nič
                     prigovarjali, zakaj bežim. Spotoma smo se ustavili še v Smledniku in tam našli
                     kaplana Dolšino, nato pa odšli naprej v Predoslje. Proti večeru smo že bili v
                     Tržiču, <figure>
                        <graphic url="slike_z_95/z_95_23.png"/>
                        <head>Mirko Kregar, avtor spominskih zapisov, fotografiran junija
                           1983<name/>
                        </head>
                     </figure> kjer smo se utaborili v bivšem sokolskem domu. Tam smo brez vsakih
                     navodil prebili tri dni. Reka beguncev skozi Tržič je bila vsak dan večja. Da
                     ne bi zaostali, smo se, skupina šestih mož, dogovorili, da tudi mi nadaljujemo
                     našo pot. Takoj zunaj mesta se začne precej strm klanec. Videli smo, kako je
                     tam s težko naloženim vozom obtičal poslanec Brodar iz Hrastja pri Kranju. Ker
                     na klancu konji niso mogli speljati, je moral kar ob cesti odložiti del tovora,
                     in šele potem je lahko peljal naprej. </p>
                  <p>Zaradi navala na cesti nismo mogli uporabiti koles in vseskozi do Ljubelja smo
                     pešačili. Ko smo prišli do predora, ki še ni bil gotov, je bilo tam veliko
                     prerivanje; prednost so seveda imeli Nemci, nato četniki, potem pa ostali. Nas
                     Slovence je s svojim govorom navduševal visokošolec Rigler, ki sem ga po 15.
                     juniju videl kot zapornika v Šentvidu. Pri predoru smo eno noč prebili na
                     prostem in se takoj zjutraj odpravili naprej. V predoru je bila tema pa polno
                     blata in vode. Okrog 11. ure smo prišli do Podljubelja, nekako do tja, kjer je
                     danes trgovina Mali. V daljavi je bilo slišati močno streljanje in prišlo je
                     povelje, naj se umaknemo nazaj na Ljubelj. Proti večeru smo bili zopet na
                     Ljubelju in odšli smo zopet <pb n="042"/>
                     <figure>
                        <graphic url="slike_z_95/z_95_24.png"/>
                        <head>Pogled na Šentvid leta 1928, desno v ozadju Škofovi zavodi, kjer je
                           Mirko najprej kot dijak doživljal prijetne kot ujetnik pa zelo bridke
                           izkušnje.<name/>
                        </head>
                     </figure> skozi predor na našo stran. Ponovni povratek na Koroško skozi predor
                     je bil skoraj nemogoč, ker je bila tema, in odločili smo se za strmo pot čez
                     preval. V ozadju proti Tržiču so švigale rakete in vse je bilo v nekakem siju.
                     Na tej poti smo naleteli na primer, ko je kmet pretepal konja, ki nista mogla
                     speljati težko naloženega voza, in zraven grdo preklinjal, na vozu pa so žena
                     in otroci molili rožni venec in istočasno odmetavali razne predmete v breg.</p>
                  <p>Ko smo končno le prišli na vrh do spomenika, smo si vzeli nekaj časa za
                     potrebni počitek, zjutraj pa zopet nadaljevali težko pot in popoldne prispeli
                     do mostu na Dravi. Ker sem bil žejen, sem stopil v bližnjo hišo in poprosil za
                     vodo, pa me je gospodinja vprašala, zakaj bežimo. Povedal sem ji, ona pa mi je
                     rekla, da so v hiši tudi partizani, če jih želim videti. Odšel sem do Drave in
                     tam zaužil umazano vodo iz reke. Takoj čez most je oster klanec združen z
                     ovinkom, tam je moral vsakdo odložiti orožje, ne glede na pripadnost. Bila je
                     tam cela gora raznega orožja. Na vrhu klanca stoji na levi strani velika
                     domačija, tam smo počakali noči in zopet prespali na prostem. Srečali smo
                     partizane, pa ni prišlo do kakega nesoglasja.</p>
               </div>
               <div type="div3">
                  <head>Vetrinjsko taborišče in žalostna vrnitev v domovino</head>
                  <p>13. maja smo prišli do znanega taborišča Vetrinj. S prijateljem sva si takoj
                     pri vhodu postavila skromno bivališče. Poleg je bil potok, cesta, onkraj ceste
                     pa mlin. Vse taborišče je bilo zasedeno, opazili smo razne narodnosti, vse v
                     velikem kaosu, brez organizacije. Naslednji dan smo videli, kako je bil bližnji
                     smrekov gozd, od tal pa do koder seže roka, ves olupljen. Skorjo so uporabili
                     za streho svojih skromnih bivališč. Vsak si je pač skušal pomagati, kakor je
                     vedel in znal. Odhod iz taborišča je bil prepovedan, pa sem se vendar ojunačil
                     in krenil do Celovca. Zelo pogosto smo hodili v vetrinjsko cerkev in tam z
                     molitvijo in petjem prosili, naj nam Bog pomaga. V tistem času je bilo v
                     Vetrinju tudi več novih maš, ki so jih opravili novomašniki – begunci. Ko sem
                     leta 1960 z mopedom obiskoval te kraje, sem ugotovil, da je v vetrinjski cerkvi
                     na desni strani pri oltarju vzidana spominska plošča z napisom v latinščini. </p>
                  <p>Hranili smo se večinoma s tem, kar smo imeli s seboj, dobili smo le nekaj
                     prepečenca, po katerega smo sami hodili v neko skladišče. <pb n="043"/>
                     <figure>
                        <graphic url="slike_z_95/z_95_25.png"/>
                        <head>Napis na spominski plošči iz leta 1955 v vetrinjski cerkvi (na desni
                           stranski steni prezbiterija) je v latinščini zaradi takratne nestrpnosti
                           do slovenskega jezika. V prevodu se glasi: Begunci iz Slovenije, živeči v
                           čezoceanskih deželah, so v spomin bratov, od tod v letu Gospodovem 1945
                           izročenih v roke sovražnikov, v čast blažene Device Marije hvaležni
                           prispevali svoj delež za obnovo tega svetišča.<name/>
                        </head>
                     </figure> Prihajale so razne novice, ki so nas razveselile ali užalostile. Ena
                     takih novic je bila, kako se Angleži in partizani dogovarjajo, da se partizani
                     brez vsakih obveznosti gladko umaknejo, če jim Angleži izročijo domobrance.
                     Govorili so nam, da nas bodo odposlali v Trst, nato pa naprej v Ameriko. In res
                     so začeli odvažati s tovornimi avtomobili v neznano smer. Nekega dne pa se
                     pojavi v taborišču domobranski oficir z imenom Šporn ali Šturm, ki je ušel, ko
                     so Angleži izročali naše ljudi partizanom. Pa mu nismo mogli verjeti in smo
                     sumili, da namenoma dela propagando. </p>
                  <p>S prijateljem sva sklenila, da greva tudi midva iz Vetrinja, ker tu ni bilo več
                     življenja. Odhod je bil zaenkrat še prostovoljen, zato sva se vkrcala na
                     tovorni avto. Znašli smo se na železniški postaji Sveče. Predse smo morali
                     položiti svojo prtljago, ki so nam jo pregledovali Angleži, če niso bili to
                     partizani, preoblečeni v angleške uniforme. Po pregledu so nas napodili v
                     živinske vagone in jih tesno zaprli, da je bil vsak beg nemogoč. Vlak je
                     potegnil in ustavili smo se na postaji Podrožca. Silno smo bili presenečeni, ko
                     smo ob postanku zaslišali srbske kletve. S temi kletvami smo faktično prišli v
                     klešče partizanom. Vrata vagona se surovo odpro, vstopi »južni brat« partizan
                     in zavpije: »Koji ima sat, neka ga metne u moju šajkaču!« Strmeli smo, kaj to
                     pomeni. Ponovno zavpije in začne mahati s pasom. »Koji ne da sat, dobit će
                     šamar!« Počasi so začele padati ure v šajkačo. Čez nekaj časa je spet grozil in
                     tako nabral polno kapo ur. Ko so se vrata spet zaprla, je vlak potegnil v
                     predor in se ustavil na izhodu pred Hrušico. Čakali smo v predoru in dim nas je
                     močno dušil. Silno smo bili v skrbeh. Po kratkem postanku na Jesenicah smo
                     nadaljevali pot in radovedno gledali, v katero smer bo krenil vlak, ali proti
                     Bohinju v Trst ali proti Kranju. Zavozil je v smer Kranja. V Kranju se vlak
                     ustavi in pride komanda: »Izlaz!« Nato smo se morali postaviti v kolono po dva
                     in dva in odšli smo proti izhodu. Kmalu je neki partizan opazil, da imam dobre
                     čevlje, in zavpil: »Skini cipele!« Ubogal sem ga, kolikor sem mogel hitro,
                     vendar je kolona že odšla naprej. Dobim brco in opozorilo: »Ajde! Brzo, brzo!«
                     Na pot v Kranj sem šel v nogavicah. Ker je bil glavni most zaradi okvare
                     neprehoden, smo odšli preko provizoričnega mostu, ki je bil kakih 100 metrov
                     nižje. Tam sem opazil tri znance, med njimi nekoga iz Mednega, ki je vprašal
                     druga dva, kaj je ta kolona. Pojasnita mu, da so to belogardisti, na kar
                     pripomni: »Ti so vsi za pobiti!«</p>
                  <p>Na poti skozi Kranj so nam meščani iz rok jemali prtljago in bili do nas
                     neprijazni. Ustavili <pb n="044"/>smo se pri barakah poleg vodovodnega stolpa.
                     Ker pa v barakah ni bilo prostora, smo prvo noč prebili kar na prostem. Bila je
                     ravno sreda pred praznikom Sv. Rešnjega Telesa in Krvi in slišali smo, kako so
                     v Kranju lepo pritrkavali. Ko se je naredila noč, je nastala huda nevihta z
                     dežjem, da smo bili na mah do kože premočeni. Naslednji dan pa je bil jasen in
                     sončen. Iz nas se je močno »kadilo« in šele popoldne so nas namestili v barake.
                     Pri vhodu v barake so nas temeljito pregledali in nam pobrali ves denar in vse,
                     kar smo še imeli vrednega pri sebi. Tam smo do 15. junija lenarili, pometali in
                     čistili okolico. K temu delu nas je priganjal starejši partizan, po poreklu iz
                     Litije, ki se je partizanom pridružil v zadnjih dneh vojne, prej pa je
                     sodeloval z Nemci. Kmalu je izginil, ker so ugotovili njegovo vlogo in ga baje
                     tudi likvidirali. Stražil nas je majhen partizan, ki se mu je puška skoraj
                     vlekla po tleh. Za stranišče smo imeli skopan jarek z drogom in v njem smo
                     opazili bankovce, ki so jih iz bojazni odmetavali zaporniki. Hrana je bila kot
                     za prašiče, kruha sploh nismo videli. Iz dneva v dan smo bili bolj lačni in
                     ušivi.</p>
                  <p>Na dan 15. junija smo šli v koloni po dva in dva peš proti Šentvidu. Hodili smo
                     z veliko težavo. Na Sorškem polju smo ljudi, ki so delali na njivi, prosili za
                     kakšno hrano. Dali bi nam, a stražar ni dovolil. V koloni nas je bilo okrog
                     sto. Med nami je bil nekdo s pohabljeno nogo, ki si je močno prizadeval, da bi
                     nam sledil. Ko je prišel mimo kmet z vozom sena, se je obesil zadaj na žrd, da
                     si je malo opomogel. V Mednem pri gostilni Cirman smo si odpočili. Glavni
                     stražar je skočil v neko hišo, da se je tudi on odpočil in nekoliko podprl.
                     Ugotovili smo, da je bil iz Medna doma. V Šentvidu me opazi neka gospa, ki je
                     imela v roki skromen zavitek, če bi slučajno bil med nami njen mož, ki je bil
                     interniran v Nemčiji. Ko je hotela ta zavitek dati meni, ga je vzel stražar in
                     pripomnil, da bo že on oddal meni, kar pa se ni zgodilo.</p>
                  <p>Leta 1917 sem bil v Škofovih zavodih kot dijak, leta 1945 pa kot zapornik </p>
                  <p>Okrog 13. ure 15. junija smo prispeli na dvorišče bivših Škofovih zavodov in
                     kmalu je prišel k nam cel partizanski štab. Začeli so nas spraševati. Ko sta
                     prišla na vrsto dva fanta iz Velikih Lašč, je glavni partizan proti njima ostro
                     nastopil, ker ju je menda poznal. Ko mu njuni odgovori niso bili všeč, je
                     ukazal, naj klofutata drug drugega, dokler ni eden od njiju padel na tla. Po
                     tem pregledu, so nas namestili po sobah. Jaz sem bil dodeljen v majhno sobo in
                     ker na tleh ni bilo prostora, sem se ulegel na mizo. Proti večeru je prišla
                     močna nevihta, zunaj pa je bilo še veliko jetnikov, ki so jih hoteli stlačiti
                     po sobah. Pridrveli so pijani partizani, prekucnili mizo, na kateri sem pravkar
                     zaspal, in padel sem na spodaj ležečega sotrpina. Pogosto so nas prestavljali
                     iz sobe v sobo, dokler se nismo znašli v veliki sobi, kjer nas je bilo okrog
                     100. Bili smo tako natrpani, da smo morali ležati izmenoma. V to sobo so nam
                     vtihotapili za nekaj dni tri partizane, da bi opazovali, kaj se dela in o čem
                     se pogovarjamo. Iz te sobe je bilo težko priti na WC, čakati si moral ure in
                     ure, da se nas je nabralo določeno število in nas je potem spremljal stražar.
                     Dobil sem krvavo drisko, zato sem se javil v ambulanti, kjer sem dobil malo
                     črnega prahu (oglja). Ko smo tako šli na potrebo v jamo zunaj zavoda, smo iz
                     sob na pročelju zgradbe slišali grozno vpitje, tuljenje in udarce. Nekajkrat so
                     nas ob taki priliki peljali na notranje dvorišče. Tam so bile izkopane razne
                     jame, ki so gotovo služile za odlaganje trupel. </p>
                  <p>Ko smo bivali v veliki sobi, so nas posamezno klicali na hodnik, kjer je imel
                     neki partizan mizo in vsakega povprašal, pri kakšnih organizacijah je
                     sodeloval, kje so sodelovali njegovi svojci, če od njih kdo sodeluje pri OF
                     itd. Ta spraševalec je bil menda neki Golob, doma iz Žirov. Iz te sobe so jih
                     nekaj izpustili na svobodo, med njimi mojega prijatelja, s katerim sva bila
                     veliko skupaj. Ko sva se poslovila, sem naročil, naj pozdravi moje domače, in
                     da ne vem, če se bomo še kdaj videli. Nekega dne nas vse, tudi iz drugih sob,
                     natrpajo v velik hodnik. Klicali so nas posamezno po imenu. Če se nisi hitro
                     odzval, si dobil brco. Ko si prišel do komisije, so po že pripravljenem seznamu
                     ugotovili, kam spadaš. Eni so odšli na levo, drugi na desno stran. Ena stran je
                     bila določena za najhujše. Nato so nas namestili v kapelo. Tam me je spoznal
                     neki partizan in vprašal, kako sem prišel v zapor. Odgovoril sem, da tako kot
                     drugi. Ko sem ga vprašal, kaj bo z nami, je rekel: »Boga zahvalite, da ste
                     tukaj notri.« S temi besedami mi je dal nekaj upanja. </p>
                  <p>V kapeli nas je bilo veliko, vendar nismo bili več tako natrpani. Od tu nismo
                     hodili na potrebo ven, ampak smo vse opravljali v dva velika prerezana soda od
                     nafte. Hrano smo dobivali neredno, zajtrk je bil ob 6. ali 10. uri, kosilo ob
                     12. ali ob 16. uri, večerja pa ob 18. ali celo ob 22. uri. Hrana je bila
                     skrajno <pb n="045"/>slaba, pa vendar porcij ni bilo treba pomivati, ker smo
                     jih očistili kar s prsti in polizali. Zaporniki, ki so že okusili taborišče v
                     Gonarsu, so povedali, da je bilo tam veliko bolje.</p>
                  <p>Iz kapele so poklicali nekaj oseb, ki so bile pozneje obsojene na več let. Med
                     njimi je bil neki Jeglič iz Ljubljane, neki Capuder in še nekaj drugih. Iz
                     kapele so nas potem premestili v dvorano. Tam so bile razmere podobne kot v
                     kapeli, tudi dva soda za WC. Tam sem našel nekaj pristnih Gorenjcev iz Cerkelj,
                     Šenčurja in Velesovega. Imeli smo svoj krog in vsak je imel svoj referat, eden
                     o sadjarstvu, drugi o žganjekuhi, tretji o vlaganju sadja in drugih jedil.
                     Kratkočasili smo se tudi z mojo skromno in prav majhno mašno knjižico
                     »Življenje mojega življenja«, ki jo je sestavil p. Angelik Tominec. Ta moja
                     knjižica je romala iz rok v roke. Tudi ta spomin še danes hranim. V dvorani smo
                     večkrat slišali, kako so jih sredi noči klicali in ti so potem odhajali na
                     vlak, ki je čakal tik pred Zavodom, da jih odpelje v smrt. Baje jih je med
                     vožnjo nekaj ušlo, ker so slutili, kam gredo. </p>
                  <p>Menda je bilo 2. avgusta, ko se je že govorilo o amnestiji in smo prvič dobili
                     kruh. Prinesli so velike košare s hlebčki koruznega kruha in vsaka četverica je
                     dobila en hlebček. Obrazi so na mah postali veseli. Jaz sem bil določen, da sem
                     ta hlebček v premeru 15 cm prav previdno razrezal in razdelil med nas štiri.
                     Oh, kako je bil ta kruh dober, saj ga že tri mesece nismo videli, še manj pa
                     jedli. Končno je tudi uradno prišla vest o amnestiji. Dobili smo nalog, da se
                     moramo vsi obriti in očediti. Zopet smo se morali postrojiti, da so nas
                     fotografirali od spredaj in od strani, kakor največje zločince. Prav zadnje dni
                     je mlad fant, doma s Črnega Vrha nad Polhovim Gradcem, jedel kruh, ki ga je
                     malo prej<emph> </emph>dobil, se na odru v dvorani zgrudil in umrl. On je baje
                     edini, ki je bil pokopan na pokopališču v Šentvidu. Sprašujem se, kam so
                     pokopavali druge, ki so umrli v Zavodih.</p>
                  <p>Dne 6. avgusta so nas iz dvorane posamezno klicali, vsak je dobil odpustnico in
                     odšli smo na prostor severno od Zavodov, v bližino gospodarskega poslopja. Čez
                     nekaj časa je prišel k nam komandant zaporov in nam naredil poslovilni govor.
                     Silno je bil nejevoljen, ker je prav takrat, ko je on začel svoj govor, v
                     cerkvi zvonilo poldan. Ko smo tam čakali, so se partizani norčevali iz nas.
                     Končno smo lahko odšli skozi ograjo, pa se od veselja kar nismo mogli
                     posloviti. Ko smo se pozneje nekateri spet srečali, je vsak pripovedoval o <figure>
                        <graphic url="slike_z_95/z_95_26.png"/>
                        <head><name/>
                        </head>
                     </figure>
                     <figure>
                        <graphic url="slike_z_95/z_95_27.png"/>
                        <head>Izsek s plošče s kronologijo stavbe, v kateri je danes Škofijska
                           klasična gimnazija v Šentvidu.<name/>
                        </head>
                     </figure> svoji poti domov in kako so po hišah prosili hrano. Nekateri so
                     ubrali razne bližnjice, nekateri pa kljub odpustnici niso prišli do doma, ker
                     so že prej padli v zasedo in bili pomorjeni. </p>
                  <p>Ko že zaključujem ta opis, naj spomnim še na to, kako so ponoči vozili s
                     tovornjaki zapornike v do tedaj neznano Brezarjevo brezno pod Toškim čelom. Ob
                     neki taki priliki so imeli na poti karambol, da se je avto prevrnil, in tedaj
                     so se nekateri rešili. Tako je pripovedoval Tomo Manić, po rodu iz vasi
                     Srđevići pri <pb n="046"/>Livnem v Bosni, kako je lezel po vseh štirih, se
                     končno osvobodil vezi in srečno prišel domov. Mnogo žrtev Brezarjevega brezna
                     je bilo iz južnih krajev. Zaradi množice trupel v breznu je postala voda v
                     bližnjem potoku krvava in umazana, zato so dobili skupino nemških ujetnikov, ki
                     so pobrali trupla iz brezna, jih prenesli v približno 250 m oddaljeno Kucjo
                     dolino in tam pokopali. Ujetniki grobarji so menda bili čez noč nastanjeni pri
                     bližnjem kmetu. Med njimi je bil tudi zdravnik, ki je bil velik šaljivec. Ko so
                     Nemci delo opravili, so jih postrojili in tudi nje postrelili. Eden od Nemcev
                     je baje ušel in ostal živ. </p>
                  <p>Na Škofove zavode in na prvo slovensko gimnazijo me vežejo žalostni pa tudi
                     veseli trenutki. Tu sem bil v šolskem letu 1916–1917 kot dijak, pozneje pa 52
                     dni zapornik. Ta slovenska gimnazija je znana po vsej naši državi in tudi izven
                     nje. Posebno radi poizvedujejo po njej Bosanci in Ličani z vprašanjem, če ti
                     Škofovi zavodi še obstajajo.</p>
               </div>
               <div type="div3" subtype="outro">
                  <head>* * *</head>
                  <p>Pripis sina Janeza: V prispevku je zaslediti le en primer umrlega zapornika, ki
                     je bil odnesen v mrtvašnico na pokopališče v Šentvidu. Podatek ni popoln, saj
                     sem dnevno spremljal prinašanje mrtvih zapornikov preko železniške proge v
                     mrtvašnico, kjer je bil delno prebit pokopališki zid v širini ca. 90 cm. Dnevno
                     sem zasledil 3–4 mrtve zapornike. Po zunanjem videzu so umrli za posledicami
                     bolezni, znakov nasilja ni bilo zaslediti. To sem spremljal, če bi morda našel
                     svojega očeta, ker sem zvedel, da je v zaporu zbolel. To moje početje je opazil
                     takratni cerkovnik Franc Menard, ko me je vprašal, kaj tu vsak dan počnem.
                     Povedal sem, da sledim, če bi morda našel svojega očeta. Tega početja nisem
                     nikoli povedal svojemu očetu.</p>
                  <p>Prineseni so bili pokopani za pokopališkim zidom, kraj je bil v kasnejših časih
                     obeležen na Dan mrtvih. Verjetno so bili pokopani evidentirani v župnijskih
                     knjigah, o čemer naj bi bili obveščeni njihovi svojci, ki so na ta dan
                     prinašali sveče, cvetje in vence.</p>
               </div>
            </div>
         </div>
         <pb n="047"/>
         <div type="div1">
            <head>Zavezin pogovor</head>
            <div type="div2">
               <head>Štiri revolucije pred revolucijo</head>
               <docAuthor>Lenart Rihar</docAuthor>
               <div type="div3">
                  <head>Pogovor z dr. Janezom Zdešarjem – I. del <note place="foot">Dr. Janez Zdešar
                        je umrl 19. septembra 2013. Pogovor je bil opravljen leta 2007, a le dobra
                        polovica tokratne objave je bila avtorizirana in objavljena v Tretjem dnevu
                        pod naslovom Pojmovna zmeda in absolutizacija polresnic (Tretji dan, 9–10
                        2007).</note>
                  </head>
                  <figure>
                     <graphic url="slike_z_95/z_95_28.png"/>
                     <head>Janez Zdešar <name>Tamino Petelinšek</name>
                     </head>
                  </figure>

                  <p>»Glej,« mi namigne diskretna roka proti postavi, malone za glavo večji od
                     večine, »to je pa Janez Zdešar iz Münchna«. Tako je srh svobodne Drage v
                     mladeniško srce zapisal novo zveneče ime. Do prvega pogovora z njim je sicer
                     preteklo vsaj petnajst let, ampak oko ga je ujelo ob vsaki priliki, zadoščeno,
                     kot da je že s tem za spoznanje odrinilo monstrum, ki je dušil domovino.</p>
                  <p>Ne brez razloga, kajti za sovjetski režim v Sloveniji je bil dr. Zdešar
                     sovražni element par excellence. Bil je namreč član politične emigracije. To bi
                     zadostovalo. Pa je za nameček duhovnik, ki je organiziral izseljensko pastoralo
                     v Nemčiji, intelektualec, zgodovinar in velik poznavalec sistema, ki ga je
                     preganjal. Pravzaprav niti to še ni vse: že kot najstnik je pretental
                     vsemogočnost omenjenega sistema in njegovi smrtni sapi iztrgal kar nekaj
                     desetletij svojega – kot se je izkazalo – izjemno polnega življenja.</p>
                  <p>Z eno potezo: rodil se je v Ljubljani leta 1926 v verni katoliški družini.
                     Vključenega v razgibano mladinsko življenje ga zatne vojna. Kot domobranec se
                     umakne na Koroško, vrnjen je na Teharje, od koder pobegne. V Lienzu maturira,
                     vpiše teologijo, v Rimu doktorira iz svetopisemskih znanosti, potem pa na
                     prošnjo škofa Gregorija Rožmana deluje med slovenskimi izseljenci. Tudi po
                     upokojitvi zavzeto študira in sledi dogajanju v Sloveniji. </p>
                  <p>Dr. Janez Zdešar je nadvse prijeten sogovornik. Zdi se kot živ dokaz,
                     pričevalec, da je mogoče svetno brezizglednost presvetliti s transcendenco.
                     Tako je njegova beseda jasna in klena, brez nergavosti in oprezave »politične
                     korektnosti«. Za dober delovnik ur pogovora z njim je minilo, kot bi trenil, in
                     nabralo se je misli za več nadaljevanj. </p>
               </div>
               <pb n="048"/>
               <div type="div3">
                  <p>Vaš življenjski poklic ni bil zgodovina, pa vendar veljate za njenega dobrega
                     poznavalca. Obstaja niz področij, za katera vas poiščejo, bodisi za posvet
                     bodisi za podatke … Kaj vas posebej mami pri tej znanosti?</p>
                  <p>Z zgodovino se ukvarjam amatersko. <emph>Amare</emph> je latinski izraz,
                        <emph>amor </emph>pomeni ljubezen; torej da, z ljubeznijo se posvečam
                     zgodovini. V njej je več področij mojega zanimanja. Najprej svetovna zgodovina,
                     a ne v smislu, da bi se zanimal za vse narode sveta, za vse kulture, ampak
                     predvsem za tiste skupne mehanizme, ki stojijo za svetovno zgodovino.<note
                        place="foot">Nemški historiki to imenujejo <emph>Universalgeschichte,
                           Globalgeschichte, Weltgeschichte, Transnationalgeschichte</emph>. Razni
                        zgodovinarji po ameriških, in predvsem anglosaksonskih univerzah preiskujejo
                        ta novi pristop, da bi povezali dogajanja v eno samo dogajanje, pod enim
                        skupnim vidikom.</note> Mi je simpatično, da nekateri novejši zgodovinarji
                     skušajo najti ključ za razumevanje svetovnega dogajanja in svetovne zgodovine.
                     Končno gre za smisel človeka in sveta, kajne?</p>
                  <p><hi>Veste, radikalna menjava stališč je v komunistični partiji malenkost. Važni
                        so ji izključno revolucionarni cilji.</hi></p>
                  <p>Potem me seveda zanima slovenska politična zgodovina, zlasti tista povezana z
                     zadnjim stoletjem, pa devetnajstim, to se pravi od francoske revolucije oziroma
                     od revolucije leta 1848 naprej. Tukaj postajajo vidna nasilja in krivice, in
                     nato vsi totalitarizmi. Kako naj bi mi nekaj takega ne bilo pri srcu, da jih
                     preučim globlje, saj sem jih sam doživel in posledice še danes vsi nosimo.
                     Posebej moram omeniti svoje nagnjenje – ljubezen do študija revolucije med
                     vojno na Slovenskem. Nato – se mi samemu zdi čudno, da sem se v to vrgel – me
                     je zanimala zgodovina Kominterne in komunističnih partij, zlasti slovenske. Če
                     so že delali revolucijo, bi rad vedel, kdo jo je delal, kdo so bili ti ljudje,
                     od kod so prišli.</p>
                  <p>Omenjate Weltgeschichte, svetovne zgodovinske silnice, ki jih nekateri filozofi
                     dajejo v središče svojega sistema kot bistveno gibalo sveta. Kje vi vidite
                     vlogo zgodovine?</p>
                  <p>Predvsem skušam dobiti odgovor o smislu zgodovine, o smislu bivanja v času in
                     prostoru. In sicer tako za človeka kot za svet, v katerem živi. To vprašanje o
                     historični eksistenci kaže iz sebe ven na transcendenco. Pravzaprav sta možni
                     le dve rešitvi: ali zgodovinski determinizem, ki ima vse dogajanje vnaprej
                     določeno in ve, kako bo, izključuje pa transcendenco. To je bilo tipično za naš
                     »uradni« historični materializem in pa dialektični materializem. To je
                     pravoverni marksistični pogled na svet, na zgodovino, na dogajanje v svetu,
                     pogled, ki prevladuje še sedaj v neoliberalizmu. Je determinizem, transcendence
                     ni. O tem se niti ne debatira, ampak je samo po sebi umevno. Zame pa zadnjega
                     odgovora ne daje filozofija, ampak in predvsem teologija. Gre za vprašanje
                     stvarjenja, za evolucijo, za odrešenje. Osnovno vprašanje vse človeške
                     filozofije, ki je obenem življenjsko vprašanje številka ena, je vprašanje
                     smrti. Nihče me ni vprašal, ali hočem živeti, in vendar sem nastal in živim.
                     Nekdo ali Nekaj me ima pod sabo v totalni oblasti. Nihče me ni vprašal, če
                     hočem umreti, a enkrat me bo smrt pobrala. Zgodovinsko zagotovljena je samo ena
                     izjema: Jezus iz Nazareta … </p>
                  <p>Povezana sta tudi zgodovina in spomin. Ima tudi tu besedo teologija?</p>
                  <p>Zares: <emph>facere memoriam</emph>, »delati spomin«, obhajanje spomina, »to
                     delajte v moj spomin«, gojitev spomina, vse to poznata Stara in Nova zaveza.
                     Spomin je tisto, kar me žene v prihodnost, brez spomina jaz ne bi bil jaz, bi
                     bil animalično bitje, torej bistveno manj plemenito, manj žlahtno bitje.</p>
                  <p>In kje potem pride stik z zgodovino? </p>
                  <p>»Jaz brez spomina ne bi bil jaz«. Šele če gledam preteklost in se orientiram za
                     prihodnost, se moja sedanjost skuša pravilno uresničevati, sem na pravi poti.
                     Tisti, ki tega ne dela, je revež. To uresničevanje je ontično, bitno povezano z
                     mojo sedanjostjo, ki pa je rast in zato vedno nekaj nedokončnega,
                     pomanjkljivega. Samo večnost ni pomanjkljiva, v večnosti so združene
                     preteklost, sedanjost in prihodnost. Tudi polnost bitja je šele v večnosti,
                     kamor težimo in kjer se bomo dokončno uresničili. Kot se je Jezus, Sin
                     človekov, to pomeni čisto pravi človek, dokončno uresničil v svojem vnebohodu
                     in sedenju na Božji desnici. On je umrl zato, da je vstal in šel v nebesa.
                     Kristusovo zemsko življenje poteka od rojstva do vnebohoda. Vnebohod pomeni
                     intronizacijo Božjega kraljestva – in smisel človeške individualne in
                     kolektivne zgodovine!</p>
                  <p>Kako pa je s praktično, vsakdanjo vrednostjo zgodovine?</p>
                  <p>Zgodovina je na žalost silno redko »magistra vitae«. Silno redko, a vendar naj
                     bi bila. Učili naj se ne bi samo ob njeni zgrešenosti in napakah, ampak še
                     posebej na krepostih. Kristijani imamo herojske zglede: to so naše <pb n="049"
                     /> svetnice in svetniki, katerih spomin obhajamo vsak dan v liturgičnem letu.
                     Spomin na celoto, <emph>communio</emph>, je pomemben. Brez svetnikov bi bila
                     svetovna zgodovina znatno ubožnejša.</p>
                  <p>Ali lahko človeka zapelje v depresijo, v travme, če se preveč vrti okrog težkih
                     obdobij zgodovine?</p>
                  <p>To je nevarno za tiste, ki so težke stvari doživljali, manj za zgodovinarje. Za
                     prve je potem res hudo in lahko rečem, da do neke mere niso sposobni objektivno
                     vsega dojeti, ker je osebna bolečina tako močna. Vendar če se <emph>a
                        priori</emph> reče, da, ker je bil živa priča nekega dogajanja, ni sposoben
                     pisati objektivne zgodovine, je tako in še bolj treba reči tudi o tistem, ki
                     tega ni doživel. Popolnoma enako. Da bi bil zgolj zato, ker tega nisi doživel
                     (»neobremenjen«), bolj objektiven?! To je nesprejemljivo.</p>
                  <p>Kako je v tem kontekstu z vprašanjem časovne oddaljenosti?</p>
                  <p>Poznam to izgovarjanje: prezgodaj je še, da bi zdaj o tem govorili, ne vemo še
                     vsega, to je šele petdesetletna zgodovina … Vendar: zgodovina je v svojem
                     bistvu revizionistična, ali pa je ni. Za primer: na podlagi raziskovanja sem
                     prišel do teh in teh spoznanj. Ta spoznanja tudi zapišem, ker se mi zdi, da je
                     tako res. Ne rečem, da je vse res, kar trdim. Morda marsikaj tudi ni res,
                     čeprav trenutno tega uvida nimam. Zanesljivo znanje o nečem preteklem je možno
                     šele s prispevki mnogih.</p>
                  <p>Polne resnice ni mogoče vedno doseči, kar pa zopet ne pomeni, da je vse
                     subjektivno. Kot zgodovinar moram razložiti in imeti svoje kriterije, da lahko
                     vrednotim. Nisem sodnik in ne obsojam, nisem tožnik in ne obtožujem. Pač pa
                     vrednotim in ocenjujem kot človek. </p>
                  <p>Mi dovolite vprašanje: kakšen je slovenski zgodovinar, koliko ima tega
                     globljega uvida?</p>
                  <p>Pred leti sem vprašal dr. Borisa Mlakarja, koliko so imeli študentje na
                     univerzi teorije historiografije, koliko so razpravljali o objektivnem
                     zgodovinopisju, koliko so odpirali filozofska vprašanja o tem. Če se ne motim,
                     je omenil, da je imel le prof. Bogo Grafenauer nekaj semestrskih ur o tem
                     vprašanju. To je bilo čisto vse. </p>
                  <p>In to je ravno tisto, kar opažam, ko razmere primerjam s tujino: da pri nas
                     grozeče manjka neke teorije spoznanja, zgodovinskega spoznanja. Od tu vedno
                     znova vrsta napak v pisanju zgodovine, ki bi jih ne bilo, ko bi vsaj majčkeno
                     premislili. In tukaj je več napak, gledano z logičnega stališča kot pa z
                     zgodovinskega stališča. Ne dela se toliko napak pri ugotavljanju dejstev, ampak
                     opazni so logični preskoki, ko ne znajo do konca misliti, premalo mišljenjske
                     izobrazbe, premalo logično-filozofskega razmisleka.</p>
                  <p>Če že pri logiki ne moreš biti konsistenten … </p>
                  <p>Ja, to, to! In to se zelo zelo pozna. Tudi pri dobrih zgodovinarjih se pozna!
                     Da ne govorim potem o drugih nelepih rečeh, ki se še vedno dogajajo. </p>
                  <p>Kaj imate v mislih?</p>
                  <p>Na primer ko dr. Jože Pirjevec napiše debelo knjigo v italijanščini <emph>Le
                        guerre jugoslave</emph> in v njej opisuje, kako je bilo v Sloveniji leta
                     1990, 1991 in v njej ni omenjen Lojze Peterle. Kako je možno pisati o tem
                     dogajanju, ne da bi omenil to ime?</p>
                  <p><hi>Mislim, da je ena najhujših stvari, ki se nam dogajajo, mešanje in
                        zmešnjava pojmov ter absolutizacija polresnic. Že zdavnaj bi bilo potrebno
                        napisati marksistično-slovenski slovar. Ki bi razložil vse pojme, ki smo jih
                        dobili iz marksizma, napačne, na glavo obrnjene, pa tudi zamolčane.</hi></p>
                  <p>Ali pa dr. Peter Vodopivec. Napiše zgodovino Slovencev<emph> Od Pohlinove
                        slovnice do samostojne države, </emph>kjer opisuje tudi medvojno dogajanje.
                     Med navedki literature najdeš vse mogoče, zaman pa bi iskali imena določenih
                     avtorjev, kot je denimo Tamara Griesser Pečar, torej zgodovinarjev, ki so
                     napisali več standardnih del, na katera, če jih bo kdo hotel ovreči ali pa
                     napisati na novo in boljše, bo treba čakati nekaj desetletij. Zgodovina se ne
                     napiše v treh letih. Veste, taka (zavestna?) neobjektivnost in nestrokovnost
                     boli!</p>
                  <p>Iz tega sledi še kak imperativ za zgodovinarja … </p>
                  <p>Omenil sem že, da zgodovinar ne obsoja, ne obtožuje, ne brani, temveč vrednoti.
                     In sicer vrednoti po kriterijih, ob katerih se lahko vsi ljudje dobre volje
                     združimo. Te splošne norme so prevzete iz najboljše evropske tradicije in iz
                     krščanske etike. Ni treba biti veren, ni nujno biti kristjan, ampak neka
                     evropska tradicija nastopa tu, to lahko zatrdim. Se pravi, da se <pb n="050"/>
                     <figure>
                        <graphic url="slike_z_95/z_95_29.png"/>
                        <head>Poti zgodovine <name>Tamino Petelinšek</name>
                        </head>
                     </figure> bobu res reče bob in se zna razlikovati med dobrim in zlim. V modi je
                     misel, da je višek znanstvenosti, če kriterijev kot takih ne sprejmem in jih ne
                     upoštevam. Če ni kriterija, to je menda Žarko Petan nekje zapisal, potem imajo
                     vsi prav. Potem imamo vsak svojo resnico, po kateri naj bi živeli – po
                     Kučanovem receptu, in to je seveda zgrešeno. </p>
                  <p>Kako se to odraža na konkretnih primerih?</p>
                  <p>Pogosto pišejo, denimo, o predvojnem klerikalizmu. Moramo biti pravični. O tem
                     je treba govoriti iz predhodnega in takratnega srednjeevropskega konteksta.
                     Politični klerikalizem smo dobili, pa to niti ni bilo slabo, iz Nemčije in
                     Avstrije, ko so bili v vladah duhovniki ministri (in ne najslabši), ko je imela
                     vsaka škofija izvedenca za politična vprašanja. In nekaj podobnega smo imeli
                     tudi mi Slovenci, nič več in nič manj.</p>
                  <p>Kaj se skriva za strahom pred klerikalizmom?</p>
                  <p>To je končno strah pred javnim oznanjevanjem in širjenjem transcendenčnih
                     vrednot. Táko antiklerikalno zgodovinopisje skuša celotno totalitarno dogajanje
                     predstaviti kot nujno reakcijo na neko nevzdržno predstanje. Pri tem ljudi
                     delijo po domnevno splošnem človeškem pravilu v napredne, to so vedno uporniki
                     in revolucionarji, in v nazadnjake. Ta dva izraza sovražim. Zakaj smem enkrat
                     biti konzervativen, zakaj sem drugič napreden? Pri vožnji avtomobila je treba o
                     pravem času pognati, o pravem pa zavirati. Drugače se v življenju ne da
                     shajati. Na nekem določenem področju je nekdo lahko začasno konzervativen, ni
                     pa nujno da je tak tudi v celoti in za vedno. </p>
                  <p>Nasprotno zgodovinopisje pa posplošuje, daje nalepke. Na primer dr. Božo Repe
                     je napisal knjigo <emph>Rdeča Slovenija</emph> in pravi, da je bila od leta
                     1970 do 1980 Cerkev v Sloveniji partnerica partije. (Morda zato, ker jo je
                     partija kot institucijo najbolj preganjala?) Potem pa pride 1999 drugi korak.
                     Zdaj imamo neomarksizem in neoliberalizem, ki totalitaristično partijo vsaj na
                     zunaj obsojata. Ampak če je bila Cerkev partnerica partiji, je treba potem
                     odpraviti tudi Cerkev, ker naj bi bila tudi ta totalitarna. In to dejansko dr.
                     Hribar naredi. Nekje o tem jasno – po smislu – pravi: »Partije smo se znebili,
                     zdaj se je treba še Cerkve.« Saj to je čisto logično, če je tako mišljeno, ima
                     prav. Vendar pa ne razlikuje med totalitarnim sistemom in neko totalno družbo.
                     Cerkev je totalna, oznanja resnico, ki me kot vernika <pb n="051"/>v Jezusa
                     totalno prevzame. A zato še malo ni totalitaristična.</p>
                  <p>Ampak za normalno pamet …</p>
                  <p>»Kdo pa je danes normalen?« bi lahko vzkliknil. Mislim, da je ena najhujših
                     stvari, ki se nam dogajajo, mešanje in zmešnjava pojmov ter absolutizacija
                     polresnic. Že zdavnaj bi bilo potrebno napisati marksistično-slovenski slovar.
                     Ki bi razložil vse pojme, ki smo jih dobili iz marskizma, napačne, na glavo
                     obrnjene, pa tudi zamolčane. O tem, kaj ni res in kaj je res in kaj kdo z
                     določenim izrazom misli … </p>
                  <p><hi>Spomin je tisto, kar me žene v prihodnost, brez spomina jaz ne bi bil jaz,
                        bi bil animalično bitje, torej bistveno</hi></p>
                  <p>Glejte primer škofa Mahniča, ki ga dr. Hribarjeva tako rada očita slovenskemu
                     katolicizmu. Ampak: poleg bojevitega Mahniča smo imeli tudi Lampeta, za
                     katerega so znanci vedeli povedati, da naj bi bil mehka, plemenita duša. Se
                     pravi, mi imamo lahko istočasno v nekem prostoru v nekem gibanju ne samo enega,
                     ki mi zdajle po sto letih ustreza kot tarča, da nanj streljam, ga pobijem in
                     pri tem računam, da pobijem celoten sedanji nasprotni tabor, temveč je bila v
                     tem taboru raznolikost, istočasnost različnih idej in različnih smeri,
                     različnih načinov delovanja. </p>
                  <p>Kakšen je skozi taka očala pogled na partijo?</p>
                  <p>Omeniti moram nekaj povsem nedopustnega, kar opažam v zgodovinopisju na
                     Slovenskem: ko pišejo o revoluciji in o medvojnem času, komunistično partijo
                     obravnavajo kot neko normalno politično demokratično stranko. Vendar je to
                     čista zmota! Bila je revolucionarna, kriminalna združba, to je bil organizirani
                     politični terorizem. Stranka, ki ni zmagala zaradi ciljev, ki jih je zastopala,
                     ki ni zmagala, ker bi bila najmočnejša, ampak zato ker je ubijala politične
                     nasprotnike. Torej ne znajo oceniti partije kot izjemen, nenormalen, družbeno
                     patološki pojav v zgodovini. Ne upoštevajo njenega antihumanega in
                     totalitarističnega programa.</p>
                  <p>Ampak med vojnama komunizem ni bil edina nevarnost.</p>
                  <p>Seveda ne! Treba je poudariti, da je med obema vojnama pri slovenskih
                     katoličanih tekla debata o vprašanju, kateri totalitarizem je Slovencem bolj
                     nevaren: ali nacizem in fašizem ali komunizem. Na katoliški strani s škofom
                     Rožmanom je bilo ocenjeno, da komunizem. In kdo je imel prav? </p>
                  <p>Meni se zdi, da je Rožman leta 1938 situacijo pravilno ocenil. <emph>Hic et
                        nunc</emph>, bi rekel: zdajle nam nacizem in fašizem nista tako nevarna, ker
                     ju Slovenec prirojeno odklanja. Ne prenaša ju, ker smo Slovenci doživeli leta
                     1920 izgubo Koroške, ponemčevanje Koroške, potem pa 1938 Anschluss, na
                     Primorskem pa je od leta 1922 divjal fašizem. Torej je bil komunizem tisto, kar
                     je bilo za nas dejansko najbolj nevarno, ker je gradil na tovarišiji, na
                     prijateljstvu vseh narodov za boljšo in lepšo prihodnost. Zato voditelji na
                     katoliški strani niso bili usmerjeni toliko v boj proti fašizmu in nacizmu, ker
                     je bilo samo po sebi razumljivo, da ju noben pošten Slovenec ne more sprejeti.
                     Kar je trenutno nevarno za nas, je komunizem, so ugotavljali.</p>
                  <p>Ali neposredna nevarnost fašizma in nacizma ni bila tako izrazita, da bi
                     zradirala naš narod? </p>
                  <p>Ja, ga bi. O tem sem prepričan. Ampak bili smo prepričani, da fašizem in
                     nacizem ne bosta zdržala. Oboje smo vedeli: da sta silno nevarna, da pa ne
                     bosta zdržala in ne zmagala. Zlasti potem sredi vojne, leta 1943, po
                     Stalingradu je bilo povsem jasno, da so Nemci vojno izgubili. In zato je
                     domobranstvo lahko toliko lažje vojaško taktiziralo z Nemci. </p>
                  <p>O tem zadnjem bo še govor. Včasih je vtis, da nas kot narod in družbo bistveno
                     določa predvsem tisti del zgodovine, ki zadeva revolucijo. Kaj pa čas pred njo? </p>
                  <p>Kar nas določa, je bila na primer v začetku slovenske zgodovine rešitev dileme,
                     ali se odločiti za Avare ali za Bavarce. Borut se je takrat obrnil na Bavarce
                     in se zavestno odločil za zahodno krščanstvo. To nas je silno določilo. O tem
                     ni dvoma. To je osnovna opcija v začetku vsega. S tem smo dobili prva krščanska
                     kneza, Borutovega sina Gorazda in nečaka Hotimirja. To je bil dogodek, ki je
                     stalno navzoč v vsej poznejši zgodovini. Fundamentalna opcija je bila takrat na
                     srečo krščanstvo. </p>
                  <p>Kaj pa negativne stvari?</p>
                  <p>O še so pozitivne! Pozitivno zgodovinsko nas določa ustanovitev ljubljanske
                     škofije, ki jo je v času renesančnega razcveta izvedel Pij II., Enej Silvij
                     Piccolomini. Sicer tudi iz političnih razlogov, da bi ustavil Habsburžane. A
                        <pb n="052"/>on, humanist, katoličan, Neslovenec, ve, da je potrebno, da
                     dobijo verniki na Slovenskem novo škofijo, ker nobena od tedanjih ni imela
                     svojega sedeža v sredini slovenske zemlje. In slovenska Cerkev se je začela
                     ustanavljati s škofijo v Ljubljani, ki je obsegala več ozemelj sedanje
                     Slovenije. Ustanovitev omogoči, da se začne tudi zavestno slovensko delati in
                     kasneje je na primer Trubar v ljubljanski stolnici postavljen za pridigarja v
                     slovenščini … Ustanovitev ljubljanske nadškofije je za slovenstvo vredna vsaj
                     toliko kot Trubar, oziroma Trubarja morda ne bi bilo, če ne bi bilo prej
                     postavitve škofije. </p>
                  <p>Ali lahko potem iz tega sklepam, da nimamo tako slabih zgodovinskih izkušenj,
                     da je naša obremenilna stvar predvsem druga svetovna vojna? Kaj pa
                     janzenizem?</p>
                  <p>Janzenizem, ja, ja, imate prav. Janzenizem je bil duhovna mora. Ampak spet,
                     poglejte, vedno moramo na zgodovino gledati uravnoteženo. Janzenizem je bil ena
                     plat, ampak istočasno je bilo navzočega tudi kaj drugega, nasprotnega: so
                     duhovniki, ki ga ne prenesejo, pa grejo v Ameriko in postanejo tam škofje, npr.
                     Baraga. Beži pred janzenizmom. Škof Slomšek gre v Regensburg in tam dobi
                     antijanzenistično formacijo in to je danes naš blaženi. Zlahka v zgodovini
                     odkrijemo veliko pozitivnega. Ne smemo se fiksirati samo na negativno.
                     Negativna zgodovina je pogosto zgodovina tistih, ki ne marajo Cerkve, jo
                     sovražijo in govorijo o preganjanih čarovnikih in čarovnicah, o inkvizicijah in
                     indeksu, o križarskih vojnah in Aleksandru VI. To je približno vse, kar vedo
                     povedati o dva tisoč letih njenega življenja in delovanja. </p>
                  <p>In kaj vi pravite na to?</p>
                  <p>Smešen je, kdor ne vidi mnogih pozitivnih stvari. Jaz rečem takole: Cerkev je
                     čudovita; lep, rajski vrt. V vsakem vrtu je, če ga od blizu pogledaš, tudi kup
                     gnoja. Potem pa je od tebe odvisno, ali greš v vrt brskat gnoj ali pa občuduješ
                     rože. </p>
                  <p>Ali ima tudi komunizem kot svetovni pojav kaj rajskega v sebi?</p>
                  <p>Vaše vprašanje me spominja na aforizem, ki sem ga pred kratkim bral: »Ateizem
                     je edina religija, ki se bori proti Bogu«. Dejansko oznanja »raj na
                     zemlji«.</p>
                  <p>Komunizem je utopija, ki se ne da uresničiti, ker suponira, da je človek
                     determiniran k dobremu. </p>
                  <p>A izkušnja uči, da smo notranje razklani. Človek je sposoben delati tudi slabo,
                     ne samo dobro. Zato je moralo priti odrešenje in novo življenje, pravzaprav
                     novo ustvarjenje, kar pomeni dokončni sestop Božjega kraljestva na zemljo.</p>
                  <p>Tudi Božje kraljestvo je utopija, in sicer edina »realna utopija« – ker je že
                     tu, čeprav še ne »dokončno izdelano«.</p>
                  <p>Utopij nikoli ni manjkalo. Vendar so šle mimo evangelija, in ker so šle mimo
                     evangelija ali proti evangeliju, so propadle.</p>
                  <p><hi>Vendar če se a priori reče, da, ker je bil živa priča nekega dogajanja, ni
                        sposoben pisati objektivne zgodovine, je tako in še bolj treba reči tudi o
                        tistem, ki tega ni doživel. Popolnoma enako. Da bi bil zgolj zato, ker tega
                        nisi doživel (»neobremenjen «), bolj objektiven?! To je
                     nesprejemljivo.</hi></p>
                  <p>Čeprav je komunizem utopija, ima tudi zunanje razloge za propad.</p>
                  <p>V slovenskem zgodovinopisju se pojavljajo nove podmene, hipoteze, kdo je
                     pravzaprav tisti, ki je končno zbil komunizem v Sloveniji. Mimogrede, tudi v
                     Nemčiji je nedavno neka slovenska avtorica utemeljevala, da je pravzaprav pop
                     subkulturna glasba v Sloveniji razbila režim … Danes se govori o tem, da je
                     konec komunizma predvsem izborila Zveza socialistične mladine Slovenije. Ti
                     oznanjevalci »resnice« so tisti naveličanci svojih očetov, ki so uživali vse
                     privilegije. Pravzaprav so tem analitikom sprejemljive vse razlage, razen uvida
                     in priznanja, koliko je k padcu totalitarističnega sistema pripomogla zvestoba
                     in vernost slovenskih katoličanov. </p>
                  <p>Kako gledate na pojav komunizma v najširšem pomenu?</p>
                  <p>Komunizem je eden od totalitarizmov in je s fašizmom in nacizmom skoraj
                     istočasen pojav. 1917. leta imamo rusko revolucijo, 1922. imamo Marcia su Roma,
                     1933. pa nastopi Hitler. Vsi trije se pojavijo v Evropi in vsi trije, ne samo
                     Stalin, tudi Mussolini in Hitler, izhajajo iz marksizma. Mussolini je bil
                     socialist, tajnik italijanske socialistične stranke, potem je postal fašist.
                     Hitler je bil pri Deutsche Arbeiterpartei, potem pa je ustanovil
                     nacionalsocialistično stranko. Lenin in Trocki pa itak. Vsi so izšli iz tega
                     nesrečnega marksizma, ki je potem poln raznih oblik, ki so en sam nestvor in en
                     sam neuspeh, in kot je nekoč rekel <pb n="053"/>kardinal Ratzinger, največja
                     sramota dvajsetega stoletja na svetu. </p>
                  <p>Bleščeča zapeljivost in nič drugega je propagandni komunizem, kateremu strašno
                     lahko zapademo, ker je na zunaj jasen in simpatičen: »Toliko krivic se dela. Je
                     prav tako ali je treba to spremeniti? Treba je spremeniti. Ali zadosti naredimo
                     za to, da se spremeni? Premalo naredimo. Kaj je treba narediti? Organizirati
                     se. Dajmo, organizirajmo se! Za boljšo prihodnost? Itd. Itd.« Vse drži. Ostaja
                     samo vprašanje, kakšen je pogled na človeka in svet.</p>
                  <p>Ampak utopija nima nekega zla za podstat.</p>
                  <p>Ne, hoče dobro, a na zmotni podlagi. Saj ravno zato je utopija. </p>
                  <p>Toda ali je možno, da pride iz neke nedolžne utopije sto milijonov človeških
                     žrtev?</p>
                  <p>To ni nedolžnost utopije, to je logična posledica utopije. Marx je najprej res
                     poskušal v teoriji razložiti, od kod prihaja kapitalizem in zlorabe, ki si jih
                     danes sploh predstavljati ne moremo. Ampak reševanja se je lotil narobe:
                     krivice in nasilje odpraviti z istimi sredstvi, z nasiljem in z novimi
                     sredstvi.</p>
                  <p>Ali je bila ta stvar prepuščena inerciji, da se je tako grdo izrodila ali so
                     nastopili neki hudobni ljudje, ki … </p>
                  <p>Veliko ljudi najde in goji tisto, kar jim najbolj ustreza, da lahko potem
                     uresničuje svoje bolne instinkte . Iz tega se rodi tisto zlo, ki ima videz, da
                     rešuje, v resnici pa posameznika in družbo »ozdravlja« z nasiljem, z razkrojem
                     in končnim propadom posameznika in družbe. </p>
                  <p>Ali je mogoče, da bi bile najbolj znane zgodovinske osebnosti, povezane s
                     totalitarizmom, recimo Hitler, Stalin ali Lenin in Mussolini le figure?</p>
                  <p>Tudi ti so obenem realnost in simbol za sistem kot tak. Za njimi so stali
                     stotisoči, milijoni ljudi, ki so prav tako mislili in delali kot oni. <emph>Mi
                        vsi smo Hitler</emph> je naslov neke nemške knjige. </p>
                  <p>Kdo je odgovoren, kdo je »prvi gibalec« komunizma ? </p>
                  <p>Za totalitarne sisteme je značilno, da v začetku nihče ni hotel sam vladati. Na
                     koncu se je sicer sprevrglo v totalen kult osebnosti in božanstva, toda na
                     začetku so bili vedno samo kolegi, ki skupaj odločajo. Nobeden ni hotel imeti
                     zadnje odgovornosti, vsi pa so hoteli imeti prvo mesto. </p>
                  <p>Zdi se kot da je bil Josip Broz od samega začetka razmeroma izpostavljen. Vsem
                     naj bi bil vzgled. </p>
                  <p>Poslušajte, kakšna ironija je to, kako je mogoče reči, da je Tito lahko zgled?!
                     Ko so se naši mladi pari poročali, so na civilni poroki dobili v dar knjigo
                     Njuno življenje. Velika, barvna knjiga z albumom o Jovanki in Titu. Danes pa
                     vemo, da je Jovanka postala Titova žena zato, ker je libido tako obvladoval
                     Tita, da pred njim ni bila varna nobena ženska in je partija rekla, da tako ne
                     gre več naprej. Tako so mu ob koncu vojne po znanem Djilasovem pričevanju z
                     neverjetnimi manevri uredili poroko z eno samo žensko, z Jovanko. Sledi varanje
                     z ene in izdaja z druge strani itd. Takrat tega sicer nismo vedeli, danes se pa
                     ve, koga so dajali za vzor mladim. </p>
                  <p><hi>Ko pišejo o revoluciji in o medvojnem času, komunistično partijo
                        obravnavajo kot neko normalno politično demokratično stranko. Vendar je to
                        čista zmota! Bila je revolucionarna, kriminalna združba, to je bil
                        organizirani politični terorizem.</hi></p>
                  <p>Vendarle so jim želeli dati nekaj idealnega …</p>
                  <p>Ne morete nuditi slabega pod vidikom slabega. Nihče ne bo prijel. </p>
                  <p>Ali je tukaj mogoče ena bistvenih stvari pri socializmu, da vedno igra na
                     pozitivne vrednote?</p>
                  <p>Res je. In imel je tudi možnosti za to. Veliko analiz obstaja o tem, kakšen je
                     bil čas pred komunizmom. In marsikaj, kar želi komunizem spremeniti, drži. Vse,
                     kar je slabega na svetu, je dostikrat zaradi tega, ker kristjani opuščamo
                     dobro. O tem ni dvoma. In tega smo se prej še veliko manj zavedali. </p>
                  <p>Če pogledamo nazaj na slovenske predvojne razmere, je sicer težko spregledati
                     razmeroma velika nasprotja med liberalci in klerikalci, pa vendar komunistično
                     gibanje prinese nekaj povsem novega. </p>
                  <p>Ko sta bili med obema vojnama glavni politični stranki na vseh področjih
                     življenja, je kljub velikim konfliktom veljalo neko pravilo politične kulture:
                     nasprotnik je nasprotnik in ne sovražnik. Lahko so se prepirali in celo
                     zasmehovali. Z revolucijo pa se relacije zavestno spremenijo: moj nasprotnik je
                     sovražnik a priori, kdor je sovražnik, je izdajalec, kdor je izdajalec, ga je
                     treba fizično iztrebiti. Pred <pb n="054"/>tem političnega umora v Sloveniji
                     tako rekoč ni, z nastopom komunistov pa je politika ukinjena in se začne
                     ubijanje in teror, psihofizični teror. To je ravno tako kot danes Al Kaida.
                     Kominterna je delala isto in če hočemo razumeti katerokoli evropsko
                     komunistično partijo, moramo poznati delovanje kominterne. </p>
                  <p>H kominterni se še vrnemo. Zanima me, kako je lahko do te nove politične
                     kulture prišlo iz tistih, kot ste prej razlagali, jasnih, upravičenih,
                     pozitivnih idej?</p>
                  <p><hi>Vsi trije se pojavijo v Evropi in vsi trije, ne samo Stalin, tudi Mussolini
                        in Hitler, izhajajo iz marksizma. Mussolini je bil socialist, tajnik
                        italijanske socialistične stranke, potem je postal fašist. Hitler je bil pri
                        Deutsche Arbeiterpartei, potem pa je ustanovil nacionalsocialistično
                        stranko.</hi></p>
                  <p>Treba je paziti. To, kar sem rekel, velja za vodstvo partije, ki ve, kaj dela
                     in za te cilje uporablja VOS. Pristaši pa ne pozivajo k ubijanju nasprotnikov,
                     ampak vabijo k uporu proti okupatorju. To pa je zopet nekaj silnega, visok
                     cilj, ki je sam po sebi upravičen. Čeprav spet samo načelno. V konkretnem
                     slovenskem primeru pa bi bil to samomor, samouničevalno dejanje. Takojšen upor
                     bi bil upor zaradi upora. »Upor, ti si sveto ime množic, upor!«, poje Bor s
                     himnično zanesenostjo. </p>
                  <p>Prej ste omenili, da veliko študirate zgodovino komunistične partije, zakaj je
                     pravzaprav tako pomembno, da midva zdajle o tem govoriva?</p>
                  <p>Zato da lažje razumemo slovensko revolucijo. Samo zato. Treba je vedeti, da
                     slovenski komunisti, kot sta denimo Ivan Maček in Edvard Kardelj niso bili kaki
                     idealisti, pod bledim vplivom komunizma. Ne, to so bili poklicni
                     revolucionarji, ki so se terorizma in ubijanja učili v Moskvi. Praktično
                     usposabljanje pa so si privoščili v španski državljanski vojni. In prav španski
                     borci so bili partizanski komandanti od prvih tednov naprej. </p>
                  <p>Pa začnimo od začetka …</p>
                  <p>Najprej bi rad poudaril, da partija sploh ni bila tako monolitna, kot se rado
                     govori. Enotnost je bila samo optična prevara. V partiji so bila vedno prikrita
                     načelna in osebna nasprotja. Ustanovila se je aprila leta 1920. </p>
                  <p>To je bilo nasploh usodno leto za Slovence.</p>
                  <p>Res je. Poleg ustanovitve partije smo novembra z vsiljeno Rapalsko pogodbo
                     izgubili Primorsko. Že mesec prej smo s koroškim plebiscitom izgubili ozemlje
                     severno od Karavank. To pomeni vnos treh komponent (italijanizacija,
                     germanizacija in boljševizacija), ki posledično vse do danes tlačijo
                     slovenskega človeka. Poleg naštetega je leto 1920 prineslo tudi že prvi
                     revolucionarni poskus. </p>
                  <p>Kako je izgledalo rojstvo komunistične partije?</p>
                  <p>Izšla je iz Jugoslovanske socialdemokratske stranke kot njeno revolucionarno
                     krilo. Že na ustanovnem zboru, ki je potekal v Ljubljani, so sprejeli
                     unitaristično strankino organizacijo in pristali na boljševiški in socialni
                     program Kominterne. </p>
                  <p>Omenili ste revolucionarni poskus.</p>
                  <p>Že nekaj dni po ustanovitvi 15. aprila je vodstvo partije organiziralo splošno
                     stavko železničarjev, ki se je kasneje spremenila v splošno delavsko stavko.
                     »Ne gre samo za zmago železničarjev, temveč da zmaga razredno zavedni
                     proletariat«, je demonstrantom v Ljubljani zagotovil Marcel Žorga. Iz tega je
                     jasno vidno, da se je socialno mezdna stavka razvila v politično razredno
                     demonstracijo. Policisti in orožniki so upor zatrli, vendar je spopad terjal
                     trinajst smrtnih žrtev in nad šestdeset ranjencev. Stavka ni prinesla uspehov
                     in seveda niti prevzema oblasti. Zaradi svojega programa in svojega delovanja
                     je bila decembra istega leta z razglasom stranka prepovedana. </p>
                  <p>To pa ni posebno dolga zgodovina … </p>
                  <p>Ni jim preostalo drugega, kot spremeniti neučinkovito prakso in začeti z novo
                     taktiko. Do leta 1923 se je stranka slovenskih komunistov kar petkrat
                     preimenovala in s tem začela prakso, ki traja do današnjih dni. Danes so,
                     kolikor vem, Socialni demokrati. </p>
                  <p>Kljub propadu organizacije se je notranja povezanost med ostalimi komunisti
                     ohranila. Načrtovali in pisali so nove programe. V letu 1923 kar tri. V njih
                     uveljavijo termin samoobramba proletariata, s čimer začnejo ilegalno
                     oboroževati svoje člane. Ustanavljajo »samoobrambne stotnije«, ki so dobile ime
                     Proletarske akcijske čete, PAČ. Tu je neizbežna primerjava z italijanskimi
                     fašističnimi »Fasci di combattimento« in s hitlerjevskimi SA oddelki, kjer gre
                     prav tako za vojaške enote političnih strank. Odveč je dodajati, da gre za
                     eklatantne novosti v slovenskem političnem prostoru. </p>
                  <pb n="055"/>


                  <figure>
                     <graphic url="slike_z_95/z_95_30.png"/>
                     <head>Varni časi pred revolucijo <name>Tamino Petelinšek</name>
                     </head>
                  </figure>
                  <pb n="056"/>

                  <p>Domnevam, da ni šlo za samoobrambo?</p>
                  <p>Seveda ne. Dokaz je prišel že leta 1924 ob drugem revolucionarnem poskusu,
                     tokrat je šlo za oborožen spopad v Trbovljah. Zopet je osem oseb ubitih in
                     petdeset ranjenih. Sledijo sodne obravnave, potem pa njihova moč kopni in v
                     drugi polovici dvajsetih let slovenski komunisti niso bili več dejavnik, ki bi
                     mogel vplivati na konkretno politiko. Nekaj vpliva so ohranili v
                     socialdemokratskih sindikatih in v delavskih prosvetnih organizacijah. Zaradi
                     nadzora so delovali konspirativno in se umikali v emigracijo, kot delavci v
                     Francijo in Belgijo, kot politični aktivisti pa v Sovjetsko Zvezo. </p>
                  <p>Kako pa je s tretjim poskusom revolucije?</p>
                  <p>Nov zagon so dobili po nastopu diktature kralja Aleksandra, 6. januarja 1929,
                     na katerega Centralni komite odgovarja s pozivom k revoluciji, oboroženi
                     vstaji. Tudi tokrat razmer niso ocenili realno in poziv ni imel širšega odmeva.
                     Ostalo je pri tiskanju in širjenju ilegalnega gradiva ter pri nekaterih
                     osamljenih protestnih akcijah. Vlada je kljub temu reagirala razmeroma ostro,
                     nekaj jih je bilo sodno preganjanih, nekaj jih zopet odide v tujino. </p>
                  <p>Ostaja nam še mariborska afera. </p>
                  <p>To je komunistični poskus vojaškega udara leta 1932, ko je skupina oficirjev
                     pripravljala zasedbo mesta in v nadaljevanju uvedbo revolucionarne komunistične
                     oblasti po vsej državi. Priprave so sicer stekle že prejšnjo jesen, vendar je
                     bila zaradi slabe organiziranosti preložena. Še preden se je akcija začela, so
                     jo odkrili in sankcionirali. Tako tudi četrti poskus revolucije ni uspel.</p>
                  <p>Prej ste omenjali partijski unitarizem. Za kaj gre?</p>
                  <p>KP je državno tvorbo Jugoslavije sprejemala kot en narod z več plemeni, in
                     sicer v obliki centralistične države. V revolucionarni histeriji je ignorirala
                     narodnostna vprašanja, ki so tedaj klicala po rešitvi. SLS je na primer že leta
                     1921 zahtevala avtonomistično ureditev jugoslovanske države, leta 1923 pa je
                     kot prva politična stranka oblikovala slovenski federalistični državnopravni
                     program. Veste, radikalna menjava stališč je v komunistični partiji malenkost.
                     Važni so ji izključno revolucionarni cilji. Tako je leta 1924 KPS naredila
                     preobrat in pristala na tezo o treh posebnih narodih, srbskem, hrvaškem in
                     slovenskem. Zanimivo je, da se je z vprašanjem jugoslovanskih narodov ukvarjala
                     tudi Kominterna, čeravno po drugi strani KPJ ni predstavljala neke teže, pa
                     čeprav je bila ena najzvestejših članov. In bila je tudi najbolj zagnana, saj
                     je omenjeno revolucijo in splošno vstajo leta 1929 oklicala, preden sta
                     pretekla dva meseca od kongresa in preden ga je kolikor toliko zadovoljivo
                     pripravila. </p>
                  <p>Bilanca prvih desetih let?</p>
                  <p>Prvo desetletje vsekakor ni bilo uspešno. Vsi štirje revolucionarni poskusi so
                     propadli in komunistična partija ni prišla do tako želenega razbitja
                     Jugoslavije in osvojitve oblasti. Izgubljala se je, kot že omenjeno, v osebnih
                     zdrahah in idejnih sporih, pa tudi podložniška povezava s tujo revolucionarno
                     silo in s tujo državo ji ni prinesla ugleda in teže. Največ članov so slovenski
                     komunisti izgubili takoj po Obznani oziroma zakonu o zaščiti države leta 1921.
                     Od več kot 12000 članov stranke jih je ostalo samo nekaj deset. </p>
                  <p><hi>Od leta 1920 do '23 se je stranka slovenskih komunistov kar petkrat
                        preimenovala in s tem začela prakso, ki traja do današnjih dni. Danes so,
                        kolikor vem, Socialni demokrati.</hi></p>
                  <p>Ali po teh letih tudi dejansko sledi kak prelom? </p>
                  <p>Dejansko je stara generacija komunistov v tridesetih letih nekako izumrla. Ti
                     so se v diskusijah znotraj partije še zavzemali za določeno demokratičnost in
                     odkritost, tako rekoč »proletarsko demokracijo«. Čeprav je bila njihova
                     ideološka izobrazba na splošno nizka, so v nastopih kljub fundamentalizmu
                     ohranjali določeno prožnost. Z mlajšo generacijo pa zapiha nov veter. Bila je
                     prav tako fundamentalistična, vendar so bili ideološko in organizacijsko bolj
                     usposobljeni. Z železno disciplino so sprejemali in dajali ukaze. Precej kadra
                     je šlo skozi zapore in so bili vajeni ilegalnega dela in konspirativnosti.
                     Tukaj se začnejo pojavljati nam bolj znana imena Kardelj, Kidrič, Kraigherji,
                     Tomšič in drugi. </p>
               </div>
            </div>
         </div>
         <pb n="057"/>
         <div type="div1">
            <head>Teharje</head>
            <div type="div2">
               <head>Grobišča: sveti ostanki slovenske plemenitosti</head>
               <docAuthor>Peter Štumpf</docAuthor>
               <div type="div3">
                  <p>Dragi svojci, sorodniki in prijatelji teharskih žrtev, dragi preživeli jetniki
                     iz taborišča Teharje in iz drugih krajev povojnega nasilja, dragi predstavniki
                     Nove slovenske zaveze, sobratje duhovniki, pevke in pevci mešanega pevskega
                     zbora celjske stolne župnije, sestre in bratje v Kristusu!</p>
                  <p>Blaženi škof Anton Martin Slomšek je Cerkev rad primerjal z vinogradom. To
                     Božje polje, zasajeno z dušami ljudmi, je smatral za svoje največje veselje.
                     Dolžnost dobrega oskrbnika ga je gnala do skrajnih naporov. Obetal si je dobre
                     sadove – čim več ljudi pridobiti za Boga. </p>
                  <p>Kot sin kmečkih staršev je dobro poznal zakonitosti vinograda. Garanja pri tem
                     oskrbništvu ne manjka – še posebej zaradi nepredvidljivih bolezni in vremenskih
                     nevšečnosti. Vinogradnik mora biti odločen, vedno pripravljen, da gre v
                     vinograd in tam poseka bolne trse, obreže mladike, če je potrebno celo zredči
                     grozdje. Če tega ne stori, sadov ni. Vinograd propade in nima več vrednosti. </p>
                  <p>Slomšek je bil odločen pri upravi Božjega vinograda. Ker je živel v odločilni
                     uri tudi za slovenstvo, je videl, da mora ukrepati. Ljudem dati slovenske
                     knjige, jih utrditi v veri, jim dati jasne moralne vrednote in jih tako
                     povezati v močno narodno skupnost. Ni se obotavljal celo preseliti Božjega
                     vinograda – škofijo, v Maribor. Slomšek je tako omogočil zedinjeno Slovenijo. </p>
                  <p>Še bolj kot ozemeljska celovitost je bila pri tem pomembna povezanost ljudi.
                     Slomšek je že takrat čutil nevarnosti za Slovence. Bil je za napredek, zavračal
                     pa je revolucijo. Ljudi je svaril pred strastmi, ki so v ljudeh netile
                     sovraštvo do tedanjega družbenega reda in do voditeljev. V nasilju in krvi za
                     Slomška ni bilo napredka, ampak samo neizmerno gorje in revščina. </p>
                  <p>Kot kristjan in škof je čutil dolžnosti, da ohranja med ljudmi red, mirno
                     razpoloženje in v njih prebuja voljo do napredka v blaginji. Ogibal se je
                     politiziranju in raje ljudem dajal napotke za zdravo družinsko in narodno
                     življenje. Dom in družina sta kot zdrava celica, ki omogoča zdravje narodu.
                     Slomšek zato zakonce vabi k dolžnostim do verskega življenja in do verske
                     vzgoje otrok. Pogosto je svaril: »Slaba vzgoja je slabih časov mati!«</p>
                  <p>Slomšek je zaznal grožnje nevere, ki jo je smatral za gnil madež na duhovno
                     bolni družbi. V neveri je gledal razjedajočega črva na deblu vsake resnične
                     sreče. Socializem in komunizem je okrivil zaničevanja Božjih in človeških
                     pravic, kjer hočejo brez zakonov deliti, brez dela in zaslužka samo uživati,
                     kar privede človeško družbo v propad. Rešitev za družbo je videl samo v popolni
                     vrnitvi k Bogu (prim F. Kosar, <emph>A. M. Slomšek,</emph> CMD 2012, 274). </p>
                  <p>Slomškova opozorila so v liberalnih krogih odmevala v posmeh. Toda osemdeset
                     let po njegovi smrti, se je Slovencem zgodila tragedija, na katero si najbrž
                     niti Slomšek ni upal pomisliti – bratomorstvo. Tega niso več mogli preprečiti
                     niti štirje veliki verski dogodki v Ljubljani: V. katoliški kongres leta 1923,
                     že naslednje leto Marijanski kongres, leta 1935 II. jugoslovanski evharistični
                     kongres in leta 1939, torej neposredno pred 2. svetovno vojno, VI. mednarodni
                     kongres Kristusa Kralja. Viri poročajo, da so duhovna dogajanja na teh shodih
                     bila temeljita. Štirikrat je bila v Ljubljani navzoča skoraj vsa duhovna in
                     intelektualna elita Slovenije, da si okrepi vero. Skoraj ni bilo človeka,
                     vernega in nevernega, ki bi ne mogel dojeti osnovnega sporočila teh dogodkov:
                     vsi smo bratje in sestre v Kristusu. </p>
                  <p>Komaj so ti verski dogodki minili, se je že brat postavil proti bratu, sosed
                     proti sosedu, Slovenec proti Slovencu. Prej združeni po cerkvah v molitvi in
                     pri sveti maši, nato sprti v sovraštvu in razdeljeni. V Sloveniji so nastala
                     taborišča po nacističnem, fašističnem in boljševističnem modelu. Njihov namen
                     je bil en sam: uničiti brata in sestro. Tako je nastalo tudi taborišče na
                     Teharjah. </p>
                  <p>Priče so mi povedale, da so na tem kraju, v taborišču bili skupaj ljudje: eni
                     kot stražarji in mučitelji, drugi kot taboriščniki in žrtve – nekoč pa skupaj v
                     isti cerkvi pri verskem nauku in v isti cerkvi pri nedeljski sveti maši. </p>
                  <p>Stražarji in taboriščniki – mnogi so imeli družine. Doma so jih hrepeneče
                     čakale žene ali možje. Doma so jokali otroci. Vendar so eni možje tukaj
                     ubijali, drugi možje in žene pa so tukaj umirali. Zakaj? </p>
                  <pb n="058"/>


                  <figure>
                     <graphic url="slike_z_95/z_95_31.png"/>
                     <head>Škof dr. Peter Štumpf s somašniki <name>Alojz Miklavčič</name>
                     </head>
                  </figure>

                  <p>Teharsko tragiko lahko razumemo samo v besedah papeža Frančiška, ki jih je pred
                     kratkim povedal v Albaniji in so po sporočilu povsem enake Slomškovim nekdanjim
                     opozorilom: <emph>»Ko se hoče v imenu ideologije izključiti Boga iz družbe, se
                        konča s čaščenjem idolov, in kaj kmalu človek izgubi sam sebe, njegovo
                        dostojanstvo je poteptano, njegove pravice kršene.« </emph>
                  </p>
                  <p>Če ni dostojanstva in pravic, ni več identitete. Tudi taboriščnikom na Teharjah
                     so zaradi ideologije odvzeli identiteto. Niso več smeli biti to, kar so:
                     ljudje. Spremenili so jih v brezosebno maso za uničenje. Tukaj se je ubijalo in
                     umiralo samo zaradi sovraštva – zaradi primitivnega, brezumnega sovraštva.
                     Sovraštva, ki je ušlo kontroli čustev, in se razbesnelo v strast. Sovraštvo do
                     enega pa kmalu preraste v sovraštvo do vseh. Vojna pa je kot povodenj. Poplave
                     sovraštva ni več mogoče zajeziti. Grozote se umirijo šele, ko je vse uničeno. </p>
                  <p>Sovraštva ni mogoče iztrebiti z nasiljem. Nasilje sovraštvo samo še povečuje.
                     Sovraštvo domuje v skritih kotičkih srca. Lahko se potuhne mnogo let in šele
                     potem udari z vso močjo. Človek, ki je okužen s sovraštvom, lahko zelo dolgo
                     deluje kot mirovnik, kot domoljub, kot dobrotnik in celo kot vernik. </p>
                  <p>Sovraštvo ima zakonitosti atomske bombe. Eksplodira šele pri visoki
                     temperaturi, ki jo sprosti vžigalnik. Tudi sovraštvo lahko eksplodira pri
                     visoki temperaturi, ki jo podžgejo strasti, prebujene od skrajnih ideologij.
                     Nad tem pa je treba biti buden. Slomšek je bil buden, zato je opozarjal ljudi,
                     naj ne nasedajo idejnim novotarijam. </p>
                  <p>Pri ogibanju sovraštvu ima krščanska identiteta močan pomen – je kot cesta, je
                     pot, kjer ostajamo z Jezusom. Kdor ostaja z Jezusom se zmore ogniti sovraštvu. </p>
                  <p>Evangelist Matej nam je danes povedal, da so viničarji ubili dediča vinograda.
                     Sovraštvo do gospodarja vinograda so podvojili: zasovražili so tudi njegovega
                     sina in se polastili vinograda. Krivična polastitev dediščine je bila samo še
                     posledica njihovega sovraštva (prim. Mt 21, 33–43). </p>
                  <p>Podobno je bilo po vojni pri nas – najprej pobiti, nato se polastiti. Ubijalci
                     niso odvzemali pobitim lastnine samo zato, ker so bili pohlepni. Odvzem
                     lastnine nekomu pomeni ponižanje. Lastnina pomeni dostojanstvo in ponos.
                     Lastnina pomeni prednike in njihovo čast. Razlastiti nekoga, mu vzeti lastnino,
                     dobesedno pomeni, uničiti ga – eksistencialno in človeško. Razlastitev pomeni
                     izbrisati iz družbe in končno tudi iz spomina. </p>
                  <p>Tudi tisti, ki so ostali živi in so jih razlastili, so bili uničeni. Taki
                     ljudje so bili ožigosani s <pb n="059"/>poniževalnimi pridevki. Njihovi otroci
                     so trpeli ponižanja po šolah. Za takšne ni bilo prihodnosti. In to je
                     povzročilo tudi nove politične in ekonomske eksoduse v tujino. </p>
                  <p>Tragična drama slovenskega naroda odseva v današnjem evangeliju. Toda Jezus, ki
                     sebe predstavi kot gospodarjevega sina, se ne da. Čeprav ga bodo ubili, bo prav
                     njegova smrt postala vogelni kamen (prim. Mt 21, 42). Sam je moral doživeti in
                     preživeti dramo sovraštva tistih, ki ga niso sprejeli. Sovražni Judje so Jezusa
                     zlorabili in ga Rimljanom predstavili kot političnega nasprotnika. V resnici pa
                     ga niso sprejeli zaradi ošabnosti. Raje so se držali toge tempeljske tradicije,
                     ki jim je omogočala varno zavetje v grešnih navadah. Niso zmogli sprejeti
                     resnice o sebi in se spreobrniti. Bali so se svobode, ki jim jo je ponujal
                     Jezus. Raje so ostali v suženjstvu sovraštva. </p>
                  <p>Jezus se sovraštvu ni pustil premagati. Ponižanje in smrt na križu je spremenil
                     v zmago. Poteptanost se je spremenila v rodovitnost. Seme, ki je umrlo, je
                     rodilo sad večnega življenja – ne samo za Jezusove učence, ampak tudi za
                     njegove tožnike in ubijalce. </p>
                  <p>Po svojem vstajenju od mrtvih je Jezus pustil svojo srčno rano odprto. Ni je
                     zacelil. Ta rana je dokaz, da večno živi. Toda ta rana ga boli. Vsakič, ko poči
                     puška in naredi nekomu smrtno rano, Jezusova rana ponovno zakrvavi. Krvavela bo
                     do konca sveta v vseh mučencih. </p>
                  <p>Zaradi Jezusove srčne rane mučenci ne padejo v grob in tam ne strohnijo, ampak
                     prav skozi to rano vstopijo v vstajenje od mrtvih. Jezusova srčna rane je slava
                     in nesmrtnost mučencev. </p>
                  <p>V tej Jezusovi srčni rani verni Slovenci gledamo na naše mučence – na tiste, ki
                     so bili ubiti in na tiste, ki so preživeli. Mnoga grobišča po Sloveniji so kot
                     kamen, ki so jih oblastniki zavrgli, vendar postajajo vogelni kamni naše
                     prihodnosti. </p>
                  <p>Na šeststo vogelnih kamnih slovenskih grobišč je postavljena novodobna
                     Slovenija. Pod temi kamni niso razpadajoče kosti. Pod temi kamni so relikvije,
                     sveti ostanki slovenske plemenitosti in žlahtnosti. To, kar pa je sveto, je
                     Božje. To, kar je sveto, ni mrtvo. To, kar je sveto, živi. Če je kri mučencev
                     seme novih kristjanov, potem je kri mučenih Slovencev seme nove Slovenije. </p>
                  <p>Iz vseh slovenskih grobišč lahko slišimo en sam krik:<emph> »Nikar več
                        sovraštva! Mi smo plačali veliko ceno. Naša kri vpije pred Bogom po
                        usmiljenju, odpuščanju in spravi. Nočemo maščevanja. Hočemo, da bi vi, ki
                        hodite po zemlji našega počitka, živeli – ne životarili, živeli složno in v
                        edinosti!«</emph>
                  </p>
                  <p>Že sedaj je Bog napravil čudovite reči – spomini, svete maše, molitve, osebna
                     sprava nekaterih, odkrivanje resnice zgodovinarjev, obeležja …</p>
                  <p>Kako mukotrpno je odkrivanje resnice! Vendar resnica se mora zgoditi! Sprava se
                     mora zgoditi in se bo zgodila! Vsa prizadevanja za resnico in za spravo so
                     preroška dejanja, ki Slovenijo razstrupljajo od sovraštva. </p>
                  <p>Ne bomo iskali morilcev, čeprav to zahteva pravičnost. Bog jih je že našel.
                     Upamo in molimo lahko, da jim je milostljiv v sodbi. Naši mučenci jim ne želijo
                     večnega pogubljenja. Prepričan sem, da jim privoščijo dušni mir, ki ga zaradi
                     zločina na zemlji niso imeli. Ni hujše kazni na tem svetu, kot očitajoča in
                     nemirna vest. Takšna vest zločinca zelo počasi ugonobi in ga celo spravi v
                     grob. </p>
                  <p>Če so bile zadnje besede mnogih naših mučencev: Jezus, Marija, Jožef, – te
                     svete besede moramo razumeti kot molitev za odpuščanje: Jezus, Marija, Jožef,
                     odpustite jim, saj ne vedo kaj delajo!</p>
                  <p>Molimo tudi za ubijalce naših mučencev. Bog se bo na to našo držo odzval z
                     velikim blagoslovom. Takšna molitev bo med nami izzvala velike spremembe –
                     naučila nas bo usmiljenja in odpuščanja, med smrtne sovražnike bo prinesla
                     spravo, vedno bolj bomo pomirjeni. Naša vest bo mirna, ker bo v njej počival
                     Božji Duh. </p>
                  <p>Mir in veselje v Svetem Duhu pa pomenita Božje kraljestvo med nami. V tem
                     smislu so še kako zelo blagodejne besede apostola Pavla v pismu Filipljanom:
                        <emph>»Bratje in sestre, nič ne skrbite, ampak ob vsaki priložnosti
                        izražajte svoje želje Bogu z molitvijo in prošnjo z zahvaljevanjem. In Božji
                        mir, ki presega vsak um, bo varoval vaša srca in vaše misli v Kristusu
                        Jezusu«</emph> (Flp 4, 6–7). </p>
                  <p>V marijanskih litanijah tudi molimo: <emph>»Kraljica mučencev, prosi za
                        nas!«</emph> Mati Marija je objela mrtvega Sina. Kdo bi lahko razumel
                     bolečino matere, ki objame mrtvega otroka? To lahko dojame samo Jezusova Mati.
                     Njena bolečina je bolečina mučeništva. </p>
                  <p>Povezani v molitvi rožnega venca tudi v tem mesecu oktobru bolečino naših
                     mučencev spletajmo v prošnjo Bogu za odpuščanje in spravo Slovencev. </p>
                  <p>Kraljica venca rožnega, naj Slovenija ti hvalo da!</p>
               </div>
            </div>
            <pb n="060"/>
            <div type="div2">
               <head>Naš cilj je resnica</head>
               <docAuthor>Jurij Pavel Emeršič</docAuthor>
               <div type="div3">
                  <p>Dragi svojci in prijatelji mučencev! V čast mi je govoriti vam na kraju, od
                     koder so vaši dragi šli v nebesa. Možje in žene, fantje in dekleta, otroci in
                     dojenčki. Prava nebeška armada. Titovi partizani so takrat pod Triglav prinesli
                     kulturo smrti, ki so se ji naši mučenci uprli, se proti njej borili, bili
                     izdani in pomorjeni. Opustošeni Sloveniji so zavladali leni, klečeplazni in
                     neumni Homo sovieticusi. Tako vladajoče komuniste v knjigi Zlo stoletja opiše
                     francoski zgodovinar Alain Besançon. In jim predlaga resno zdravljenje na
                     psihiatriji.</p>
                  <p>Po več kot 20 letih samostojne slovenske države je vsem že, upam, jasno, da so
                     se ob prehodu v formalno demokracijo Homo sovieticusi obdržali na oblasti.
                     Lenobe, klečeplaznosti in neumnosti niso ozdravili, ampak so jih naredili za
                     vrlino. Svojega temeljnega poslanstva, to je ubijanja, v urejenih mednarodnih
                     razmerah sicer ne morejo izvajati. Zato so se prilagodili zgodovinskemu
                     trenutku in v danih okvirjih uresničujejo svojo sprevrženo vizijo. Prstne
                     odtise puščajo danes na vseh ključnih družbenih in oblastnih nivojih.
                     Tolerirajo in celo nagrajujejo zločince, zapirajo pa nič krive in arhive …
                     Posebej ljubosumno bdijo prav nad zgodovinopisjem. Njih oblast je namreč
                     utemeljena na lažnem in nepoglobljenem prikazovanju predvojnih in medvojnih
                     razmer. A zgodovina ni vesoljna sodba, je zapisal veliki filozof Milan Komar.
                     Tudi zgodovina bo, kot vsak posameznik in narod, morala pred božji stol. Morda
                     bo že naslednja generacija bolj sočutna in razumna in se bo sedanjim
                     zgodovinarjem smejala, jih pomilovala, ali pa jih obsojala kot aparatčike
                     režima. … Zgodovina ni vesoljna sodba. Za nas, ki verujemo, je namreč zadnja
                     pritožbena instanca veliko višje kot na Miklošičevi ali pa v Strassbourgu. Na
                     tistem sodišču bo Bog sodil po pravici in resnici!</p>
                  <p>Spravo potrebujemo, nam pravijo … Tukaj zbrani sprave ne potrebujemo. Naša srca
                     so mirna. Tisti, ki tega miru nimajo, naj si pa le prizadevajo za spravo. Naj
                     ponižno priznajo greh in prosijo za odpuščanje Boga in svojce pobitih. Šele
                     potem naj se nam pridružijo v molitvi na Teharjah, Rogu, ob Krimski jami in na
                     še več kot 600 množičnih grobiščih po Sloveniji. Z veseljem jim bomo stisnili <figure>
                        <graphic url="slike_z_95/z_95_32.png"/>
                        <head><name>SCNR</name>
                        </head>
                     </figure> roko in z njimi živeli v miru. Če pa zgornji pogoji niso izpolnjeni
                     in zločinci ne prosijo odpuščanja, pa mi odpuščanje kljub temu enostransko
                     podelimo, je tako odpuščanje nično. Po besedah Besançona predstavlja tako
                     odpuščanje celo dodaten greh. Ker je posledica lenobe, da bi preučili
                     zgodovinska dejstva in pomanjkanja poguma, da bi zadostili pravičnosti. Ali pa
                     je posledica vzvišene morale, ki se naslaja nad lastno lažno krepostjo. V tem
                     trenutku torej pogoji za odpuščanje niso izpolnjeni.</p>
                  <p>Gledati moramo v prihodnost, nam pravijo. Kako naj narod gleda v prihodnost,
                     medtem ko se mu pod nogami odpirajo brezna in se jaški polni trupel sesedajo?
                     Delfsko preročišče je Solonu dalo jasno navodilo: »Grobne <pb n="061"/>daritve
                     opravi za spravo herojem domačim, knezom dežele, ki krije naročje jih zemlje.«
                     To je bil civilizacijski minimum vseh normalnih kultur. Minimum, ki so ga rdeči
                     prvaki leta 1945 poteptali. Uničili niso samo mladih življenj, ampak oskrunili
                     tudi njihove grobove in zasvinjali spomin na pokojne. Kateri civiliziran narod
                     lahko na poljih smrti gleda v prihodnost? Kateri civiliziran narod zliva na
                     množično grobišče industrijske odpadke? Kateri civiliziran narod postavi na
                     množično grobišče golf igrišče?</p>
                  <p>Preden usmerimo pogled v prihodnost, se bomo morali temeljito pogovoriti o naši
                     preteklosti. Ne samo zato, da je nikoli ne ponovimo, ampak tudi zato, da
                     ovrednotimo genocid, ki se je tukaj zgodil. Da ovrednotimo trpljenje in smrt
                     tisočev mučencev … Če želimo skupaj gledati v prihodnost, poglejmo najprej
                     preteklost. Star mongolski pregovor pravi, da tisti, ki ne pozna lastne
                     zgodovine, ni človek, ampak neumna opica … Pripovedujte svojim otrokom svojo
                     družinsko zgodovino, da se Slovenija spet počloveči.</p>
                  <p>Konsenz glede preteklosti potrebujemo, nam pravijo … Mi pa odgovarjamo: resnica
                     za nas ni nekaj relativnega, ampak je absolutna. Resnica o naši boleči
                     preteklosti je ena. In edina, ki nas lahko osvobodi. Ni nekje na sredini. Zato
                     na konsenz o resnici ne pristajamo. Vem, da tukaj zbrani zelo dobro veste, kdo
                     se je med revolucijo in obrambno vojno komu upiral in kdo je s kom ideološko
                     kolaboriral, zato tega ne bom ponavljal. Tistih pa, ki živijo v zmoti in bi
                     iskreno želeli v dialogu priti do resnice, bomo zelo veseli. Začetek dialoga bo
                     zaznamovan z zdravljenjem spomina. Spomina, ki ga moramo očistiti zgodovinske
                     nesnage, s katero so marksistični zgodovinarji desetletja kvarili otroke.
                     Spomina, ki preprečuje odraslim osebam normalen dialog. Konsenz ni cilj
                     dialoga! Naš cilj je resnica in resnico ponavljajmo, četudi bodo naša omizja
                     prazna. Resnica, včasih neizprosna, ne potrebuje množičnega pritrjevanja. Laž
                     je tista, ki potrebuje glasno javnomnenjsko podporo in polne Stožice. Resnica
                     pa se ne boji tišine. Boji se samo gnilega slogaštva in iskanja konsenza za
                     vsako ceno.</p>
                  <p>Nič se ne da narediti, nam pravijo … V barbarizirani krajini, ki so nam jo
                     ustvarili sprevrženi arhitekti komunizma, je edina rešitev katarzična
                     lustracija. Danes se zdi dan, ko se bodo vremena zjasnila, zelo daleč. Morda
                     nedosegljiv. Morda se res ne bo zgodil. A ker ne vemo ure ne dneva in je
                     zgodovina skrivnostna, in kot pravi Komar, ji nihče ne vidi do dna, nas morda
                     tisti dan preseneti. Dan, ko bomo zapustili katakombe in glasno spregovorili o
                     tem, kar sedaj govorimo v manjših skupinah, komemoracijah, pridigah, manjših
                     spletnih forumih … Biti moramo pripravljeni na ta dan. Da takrat ne bomo
                     jecljali, ampak govorili kristalno jasno.</p>
                  <p>Nič se ne da narediti, nam pravijo … Demokracija pri nas je danes resnično
                     ohromljena … A ne predajmo se malodušju. Ta je sovražnik duše in zaveznik
                     revolucionarjev. Revolucionarjev, ki blatijo parlamentarizem in evroatlantske
                     povezave, ki so varovalka pred totalitarizmom in balkanizacijo. Stabilna
                     parlamentarna demokracija v Sloveniji in evropska krščanska civilizacija
                     ostajata naš cilj. Na poti do tega cilja imamo veliko svetilnikov. Veliko
                     svetlih zgledov duhovnih velikanov in mučencev.</p>
                  <p>Slomšek, Mahnič, Krek, Jeglič, Rožman, Grozde, Terčelj, Ehrlich, Kralj, Halas,
                     Tomec, Vovk in še mnogi drugi …</p>
                  <p>Stojimo trdno na zemlji, pogled pa obračamo k njim. Oni so naši priprošnjiki in
                     vodniki. Kaj bi oni storili na našem mestu? Njihova misel in priprošnja več
                     tisočev mučencev nas vleče iz mlake totalitarizma in nam pomaga v tej od Turkov
                     in komunistov opustošeni Sloveniji. Stati in obstati.</p>
               </div>
            </div>
            <pb n="062"/>
            <div type="div2">
               <head>Kraj slovenskega genocida in katarze</head>
               <docAuthor>Franc Zabukošek</docAuthor>
               <div type="div3">
                  <p>Spoštovani g. murskosoboški škof Peter Štumf in somašniki s teharskim župnikom
                     Mihom Hermanom, predstavniki oblasti in vsi udeleženci spominske maše, zlasti
                     svojci žrtev revolucije in državljanske vojne!</p>
                  <p>Kakor v Kočevskem rogu se tudi tukaj udeležujemo 25. obletne spominske maše za
                     žrtve revolucionarne povojne oblasti nove Jugoslavije. Poleg mnogih morišč po
                     Sloveniji sta to kraja, ki sta zaznamovana z žalostjo in upanjem iz Vetrinja
                     sem privedenih ljudi, ki so tja zbežali pred komunistično-boljševiško oblastjo.
                     Angleži so jih po koncu vojne s prevaro vrnili jugoslovanskim boljševiškim
                     oblastem, ki so se odločile kakor med vojno s poboji in brez sodbe na zločinski
                     način likvidirati vse nasprotnike revolucionarne oblasti.</p>
                  <p>Z padcem berlinskega zidu pred 25. leti je nastala priložnost, da se slovenski
                     narod osamosvoji in tudi osvobodi nasilne revolucionarne oblasti. Nastalo je
                     močno upanje, zlasti med zapostavljenimi in po svetu razseljenimi Slovenci, da
                     nastopa čas osvoboditve in sprave in priložnost za novo sožitje naroda na
                     temelju resnične demokracije in v samostojni državi. V tem demokratičnem
                     civilnem gibanju Demosa in z ustanovitvijo Svetovnega slovenskega kongresa –
                     SSK – se je udejanjalo močno gibanje za sožitje in sodelovanje naroda v celoti.
                     Toda to je trajalo samo do osamosvojitve oziroma do ustanovitve samostojne
                     države s parlamentarno demokracijo. Takoj potem se je začelo oblastniško in
                     prevarantsko medstrankarsko prerivanje za oblast, ki so ga vodili avantgardni
                     kontinuitetni kadri in stranke. Razglasili so konec državljanske vojne. V
                     naivnosti in dobronamernosti tako ni bila izvedena lustracija boljševikov, ki
                     so z parolo, da »sestopajo z oblasti«, z prevaro, dejansko prevzemali
                     oblast.</p>
                  <p>Danes smo prišli v stanje, ko prevladuje en sam občutek razočaranja; tako pri
                     avantgardni kontinuiteti zaradi izgube vizij kakor na Demosovi strani zaradi
                     neuspešnega prehoda na demokratično in tržno, lastniško gospodarstvo s socialno
                     orientacijo. Seveda to ni nastalo slučajno, ampak je posledica »sestopa na
                     oblast«, ki je bil prevarantsko načrtovan.</p>
                  <p>To se vidi tudi tukaj v tem spominskem parku, ki je bil veličastno zasnovan in
                     je sedaj nedokončan, kot je nedokončana demokratična prenova družbene ureditve.
                     Vedno bolj <figure>
                        <graphic url="slike_z_95/z_95_33.png"/>
                        <head><name>Alojz Miklavčič</name>
                        </head>
                     </figure> se uveljavlja preživela praksa revolucionarnega čaščenja zlaganih
                     dejavnosti OF, ki ustvarjajo nerealno in nepristno nostalgijo za lepim videzom
                     bivšega režima in onemogočajo realizacijo dobrin in stvarnih medčloveških
                     odnosov.</p>
                  <p>Treba je začeti znova in projekt osnovati na civilizacijski normi, da ima vsak
                     človek pravico do groba, kar izhaja iz pietete in dostojanstva človeka. Obuditi
                     je potrebno sočutje, ki je izraz človekove dobronamernosti, ki preprečuje zlo
                     in ki onemogoča sovraštvo ter ponavljanje zločinov. Tu smo na mestu, kjer so se
                     dogajali nasilje in zločini, materam so jemali otroke in ljudi odvažali na
                     morišča v razne jarke in Hude jame. Tu so ljudje umirali in bili tudi ubiti in
                     zakopani. To je torej kraj, kjer se mora človek zjokati, in to dvakrat: prvič
                     zaradi zločinov in drugič zaradi neetičnega odnosa do trupel in neresnega
                     urejanja okolja z namenom, da bi se prikrila resnica.</p>
                  <p>Teharski park spomina je potrebno postopoma urediti v park opomina na
                     grozljivost genocida in nujnost katarze. Ljudem, ki z <pb n="063"/>njim živijo
                     in ki ga obiskujejo, naj vzbuja občutek dostojanstva in utrjuje delo za mir in
                     sožitje med ljudmi. V park je potrebno dodati elemente, ki bodo prikazovali
                     resničnost povojnega dogajanja. Postaviti je potrebno železniški vagon in
                     barako, v kakršnih so bivali ujetniki; to bi sedaj služilo za pogovore in
                     ponudbo prospektov ter literature za promocijo miru in prikazovanje nesmisla
                     vojne in nasilja. Veličastni spomenik je potrebno funkcionalno dograditi,
                     vmesni travnik do vhoda pa preurediti v pokopališče za prekopane človeške
                     ostanke, po možnosti z osebnimi podatki ali vsaj kraji morišč na grobovih. Na
                     ta način bi Teharje postalo osrednji in dostojanstveni, pietetni, vzgojni in
                     kulturni center ter pričevalec slovenske katarze.</p>
                  <p>To prizadevanje lahko rodi sadove, če se za to zavzame civilna družba,
                     sestavljena iz ljudi domačega okolja in ljudi, ki še danes pogrešajo svojce iz
                     časa te morije. Ta civilna družba še ni formalizirana, zametek že obstaja v
                     iniciativi Teharje-Petriček, v njenem imenu se trudi g Stanko Kračun;
                     koordinirala naj bi vse strokovnjake, oblastne organe in že obstoječe
                     organizacije, ki jih je kar nekaj in ki dobro delujejo pri odkrivanju in
                     raziskovanju ter spoznavanju prikritih morišč. Zaslužijo si s tega mesta
                     iskreno zahvalo in spodbudo za naprej. Ta civilna družba bi omogočila tudi
                     katarzično pričevanje o življenju s teharskim taboriščem in na ta način
                     osvobodila ljudi molka, ki jim greni življenje. Tozadevna resnica osvobaja in
                     odrešuje ter sprošča energijo za sožitje in sodelovanje, to pa ustvarja mir in
                     zadovoljstvo.</p>
                  <p>Ta pobuda zahteva veliko dela in prizadevanj, ki so vredna, kajti »dobro delo
                     dobro dene« in ne zahteva nobenih predhodnih sankcij, ker je to čisto pietetni
                     in kulturni dolg do ljudi našega rodu. Zločinska dejanja, ki ne zastarajo, je
                     potrebno prepustiti državnim organom kriminala, policije in sodstva, ki so to
                     dolžna opravljati po politično verodostojnih načelih.</p>
                  <p>To pobudo dajem kot človekoljubno vzgojen in dejaven človek, narodno zaveden
                     ter ponosen v prizadevanjih za demokratično in pravično državo Slovenijo. Kot
                     tak sem dejaven v SSK od vsega začetka v letu 1990, kjer je bila narodna sprava
                     veliko upanje in pričakovanje. Danes je v nekem zastoju, vendar upanje ostaja
                     in prizadevanje tudi. Mislim, da zadeva v duhu besed blaženega Slomška:
                     »Ljubite svoj rod, spoštujte svoj jezik,« in: »Sveta vera bodi vam luč in
                     materin jezik ključ do zveličavne omike,« mora pripeljati do sožitja in
                     narodnega sodelovanja.</p>
                  <p>To pobudo dajem kot domačin tega področja. Tu mimo sem se vozil v gimnazijo iz
                     Dramelj s kolesom v letih od 1949 do 1957 in poslušal opozorila, da tu nekaj
                     straši, več si ljudje niso upali ali znali povedati. Leta 1975, ko je Edvard
                     Kocbek z pomočjo Alojza Rebule, Borisa Pahorja in Viktorja Blažiča javno
                     sporočil o obsodbe vrednih povojnih pobojih domobrancev, so se zadeve začele
                     odkrivati in spoznavati. V meni se je vzbudilo sočutje in prizadetost. Tako sem
                     začel spoznavati slovensko kalvarijo in si prizadevati za spravo, resnico in
                     sožitje narodnih različnosti, ki so naše bogastvo.</p>
                  <p>Danes pričujem o tem s pobudo za Teharje kot pietetni vzgojni center za katarzo
                     in delo za mir, že drugič. Leta 1996 sem na povabilo kolega dr. Tineta
                     Velikonja kot domačin prikazal potrebo po takem dejanju, ker sem leta 1962
                     videl tako ureditev za žrtve nacizma v takrat vzhodnem Berlinu. Do danes sem
                     spoznal pietetne ureditve v Auschwitzu in pred kratkim v Jeruzalemu v Yad
                     Vashemu. To so dejansko kraji, kjer človeka gane tudi do solz in se lahko
                     zamisli o nesmislu vojne in smislu življenja za dobro. V tem smislu zaključujem
                     in navajam pesem »Teharska legija«, ki jo je napisal g. Ciril Turk:</p>
                  <lg>
                     <l>Otožno pesem gozd šumi,</l>
                     <l>jezero mirno valovi,</l>
                     <l>nebo pa toži svojo bol,</l>
                     <l>ki skrivata jo breg in dol.</l>
                  </lg>
                  <lg>
                     <l>V globini legija leži</l>
                     <l>in čaka na vstajenja dni.</l>
                     <l>Zdaj kliče narod naš: Postoj,</l>
                     <l>ozri se name pod seboj!</l>
                  </lg>
                  <lg>
                     <l>Pred šumom gozda Kajn beži,</l>
                     <l>jezera val mu vest kali,</l>
                     <l>nebesne luči se boji,</l>
                     <l>ga Abelova kri teži.</l>
                  </lg>
                  <lg>
                     <l>Naj pesem gozda le šumi,</l>
                     <l>naj val jezera se solzi,</l>
                     <l>nebo naj kliče tisti dan,</l>
                     <l>ko Kajn priznal bo greh skesan.</l>
                  </lg>
                  <lg>
                     <l>Tedaj se legija zbudi,</l>
                     <l>vstajenja dan ji zažari.</l>
                     <l>In mir se vrne na zemljo,</l>
                     <l>ker vsi podamo si roko.</l>
                  </lg>
               </div>
            </div>
         </div>
         <pb n="064"/>
         <div type="div1">
            <head>Iskanja in besede</head>
            <div type="div2">
               <head>Vsako leto</head>
               <div type="div3">
                  <lg>
                     <l>V svetli atlantski zdomski ravnini</l>
                     <l>se mi vsak december</l>
                     <l>kar sama naredi slovenska pokrajina.</l>
                     <l>Grem po borovce in smrečje,</l>
                     <l>veje postavim v božični kot,</l>
                     <l>med kamen in peščenino</l>
                     <l>in že je tu kraški svet -</l>
                     <l>tih in sanjav kot ljubezen,</l>
                     <l>Kosovelov;</l>
                     <l>po roško teman in skrivnosten -</l>
                     <l>svet mojih ljudi,</l>
                     <l>kjer sem bil do zadnjega.</l>
                  </lg>
                  <lg>
                     <l>Ne neham raziskovati tistih krajev</l>
                     <l>in proti koncu vsakega leta se vračam tja,</l>
                     <l>kjer so med smrekovjem in kamenjem</l>
                     <l>še stare skrivnosti</l>
                     <l>in bolesti.</l>
                  </lg>
                  <docAuthor>France Papež</docAuthor>
               </div>
               <div type="div3">
                  <pb n="065"/>
                  <figure>
                     <graphic url="slike_z_95/z_95_34.png"/>
                     <head>Slovenska pokrajina <name>Tamino Petelinšek</name>
                     </head>
                  </figure>
               </div>
            </div>
         </div>
         <pb n="066"/>
         <div type="div1">
            <head>Slovenske teme</head>
            <div type="div2">
               <head>Za novi Demos</head>
               <docAuthor>Justin Stanovnik</docAuthor>
               <div type="div3">
                  <p>Zbrali smo se v času, ki se ni izoblikoval tako, kakor bi se moral ali celo
                     lahko. Zato naš zbor nima značaja ustaljene vsakoletne obrednosti, ampak se mu
                     pozna pridih urgentnosti ali nujnosti. Spričo časa, kakršen je, se je v nas
                     izoblikovala zahtevna misel, da se bodo nekoč, čez desetletja ali stoletja
                     ljudje – čisto lahko celo povsem drugi ljudje, če se bodo ozirali nazaj, kjer
                     smo sedaj mi, začudeno spraševali, zakaj niso določenih reči rekli ali
                     določenih reči storili takrat, ko je bil še čas. To se pravi danes.</p>
                  <p>Kaj je tisto, s čimer nas čas, kakor se je razvil, tako vznemirja? To je
                     dejstvo in je pred nami in ga ne more nihče zanikati, da namreč ni opravil
                     naloge, ki mu jo je naložila zgodovina in za katero se je zavezal, kot se vsi
                     še dobro spominjamo, da je bo uresničil. Naloga pa je bila epohalnega značaja.
                     Vsebovala je stoletno delo. Pomenila je nič manj kot izstop iz totalitarizma
                     boljševiške izdelave in vrnitev v kulturni in politični ambient Evrope. V
                     poznih 80-tih in v začetku 90-tih let, ko je bila ta naloga dogovorjena in
                     sprejeta, se je vedelo, v čem obstaja in kakšna bo podoba časa, ko bo
                     opravljena. Toda videz je bil varljiv. Eden od podpisnikov slovenske pogodbe,
                     ki je v luči, ki je zasvetila z boljševiškega Vzhoda – konkretno iz Moskve –
                     uvidel, da je zgodovina tudi njegovemu eksperimentu odtegnila naklonjenost in
                     da mu je ukazala, naj odide. In da je z njim konec. Podpisnik je sporočilo, da
                     je z njim konec, sprejel, a se ni odločil na odhod na odprti sceni. V svoji
                     tradicionalni manipulativni inventivnosti se je odločil, da bo opravil
                        <emph>glasnost in perestrojko</emph> v slovenski maniri. Sklenil je, da bo
                     še pred dogovorom, na svojo roko začel tranzicijo in jo tako pilotiral, da se
                     bo zdelo, kakor da odhaja, v resnici pa je za sceno ustvarjal stanje, ki mu bo
                     omogočilo nadaljnji obstoj. Ponovilo se je, v velikem slogu, to, kar se je
                     zgodilo med vojno.</p>
                  <p>To je v kratkem razlog, zakaj politično stanje, ki se je uveljavilo v državi
                     Sloveniji, ne deluje: v njem sta dva subjekta. Historični subjekt, ki bo lahko
                     svojo prisotnost gradil na ontoloških temeljih in je v posesti vseh parametrov
                     resničnosti in je zato v svoji historičnosti ali zgodovinskosti naraven in
                     svoboden. To je en subjekt, drugi subjekt pa je parahistoričen, to se pravi,
                     ideološko postavljen,ki mu je bila vzeta resničnost in ne more obstajati, razen
                     z nasiljem in s prevaro. Danes predvsem s prevaro. </p>
                  <p>Politični sili s tako različnimi usmeritvami ne moreta sobivati in družbi
                     zagotoviti statusa države. Naj stvar nekoliko razložimo. </p>
                  <p>Boljševiki so žrtve svoje intuicije ali svojega globinskega spoznanja. Podlegli
                     so zavratni skušnjavi, da so bogovi; da bodo naredili boljši svet, kot je
                     prišel iz božjih rok. Ko pa so se dela oprijeli in spoznali, da niso bogovi, je
                     prišel odločilen trenutek. Ko so bili tako poraženi v osnovni obljubi, ki jim
                     je bila dana, da bodo ustvarili sistem, ki bo tako popoln, da človeku ne bo
                     treba biti več dober, kot je rekel znamenit pesnik; ko pa so videli, da niso
                     bogovi, v svoji poraženosti niso ubogljivo odšli, ampak so se odločili, da bodo
                        <emph>igrali</emph> bogove. Odločili so se za <emph>manipulacijo.</emph> In
                     začeli izdelovati neko drugo popolnost, izdelano iz laži, prevare in nasilja.
                     Popolnost manipulacije. </p>
                  <p>Boljševiki so torej vstopili v zgodovino s praporom, na katerem je pisalo, da
                     bodo človeštvu prinesli absolutno srečo, ki bo zagotavljala tako zgodovino, da
                     človeku, kakor smo rekli, ne bo več treba biti dober. V njihovih osebnih
                     dokumentih pa je pisalo nekaj drugega. Tam je bilo zabeleženo osnovno geslo:
                        <emph>Non serviam. Ne bom služil</emph>. V zgodovino so torej vstopili s to
                     dvojnostjo. Ta prevara jih je naredila za to, kar so. Dano jim je bilo, da
                     države rušijo. Zato jih usposablja manipulativna genialnost. Ni jim pa bilo
                     dano države graditi, zato bi jih usposobila <emph>politika</emph>, a ta jim je
                     bila – zaradi vdaje – vzeta in je nimajo. </p>
                  <p>Dokaz je v tem, da vse revolucije dobijo, vse države, ki jih z revolucijami
                     dobijo, pa izgubijo. Ko je sovjetski Andropov, človek med Brežnjevom in
                     Gorbačovom, videl, da aparat več ne deluje, je misleč, da je vse samo v
                     nefunkcioniranju, sklenil, da bo za povečanje storilnosti in zmanjšanja
                     korupcije uporabil tudi policijo, ukrep, ki ni prinesel bistvenega <pb n="067"
                     />izboljšanja. Ni se domislil, da niso stvari tiste, ki ne delujejo, ampak
                     sistem. </p>
                  <p>Moderna država je razumna tvorba in si lahko privošči toliko in tako
                     različnost, kot jo razumna tvorba prenese. Protislovja tudi moderna država, ali
                     zlasti moderna država ne prenese. Protislovja ne prenese.</p>
                  <p>Tu smo sedaj že na tistem mestu našega pogovora, ko moram postaviti nekaj, kar
                     bi mogoče smel šele na koncu: slovenski primer – ki po malem postaja nekoliko
                     že evropski primer – je dolgoročno rešljiv samo z radikalno reorganizacijo
                     obstoječe slovenske politične scene. To pa pomeni – predvsem in v prvi vrsti –
                     postavitev <emph>Novega Demosa</emph>. To je trenutno edina demokratična pot,
                     po kateri bomo lahko prišli k sebi – v stanje, v katerem bomo suvereno
                     govorili, kaj smo mi sami, in hkrati soodločali o tem, kaj je Evropa, ki je že
                     sedaj – in bo vedno bolj – edino jamstvo civiliziranega obstanka človeka naše
                     vrste.</p>
                  <p>Z <emph>Novim Demosom</emph> bi si Slovenija lahko zagotovila uresničitev
                     svojih zgodovinskih smotrov v začetku novega tisočletja. Kar nam sedaj še
                     manjka, je to, da poglavitno slovensko politično misel oblikujemo v parametrih
                     tistega zgodovinskega prostora, tiste izhodiščne točke, iz katere bo mogoče
                     zajeti vsa kompetentna dejstva, ki jih je treba upoštevati pri izdelavi
                     globalnega načrta nove države. Govorim o rečeh življenjskega pomena, zato boste
                     razumeli, da pričakujem vašo naklonjeno prisotnost in notranjo pripravljenost
                     na sprejetje urgentnih spoznanj in dejanj. </p>
                  <p>Zadnje 14 dni ali tri tedne sem prisostvoval dvema diskusijskima večeroma z
                     izrazito katoliškim vzgonom, ki kljub odličnim retoričnim in miselnim učinkom
                     nista dosegla pravega realnega učinka. Adekvatnost slovenskega sedanjega
                     dogajanja, vidite, in njegovega pomena za nastanek in razvoj države, je mogoče
                     videti in razumeti, kakor smo že rekli, samo iz zgodovinskega prostora, ne pa
                     iz kakega specifičnega prostora, ki bi ga v razumevanju sebe izbrala kaka
                     politična sila in mu, z razliko od varovanja zgodovinskega prostora za
                     vsakokratne potrebe, spreminjala naravo, vlogo in pomen. Zgodovinski prostor
                     ima, da spet ponovimo, to organsko prednost, da ga ni mogoče poljubno
                     spreminjati in da je njegovo avtentičnost vedno znova mogoče dokazati. </p>
                  <p>Kadar v medijskih inštalacijah gledate razvoj dogodkov iz poljubno izbranega
                     izhodišča, boste morali na koncu ugotoviti zgolj to, da nimate s čim povečati
                     in obogatiti svojega védenja, ali pa, da je neki uslužni medijski personal z
                     napačno izbiro izhodišča boljševiški substanci prihranil kak neprijeten ali
                     celo smrtonosen zadetek. Pravo izhodišče je jamstvo, da boste do razumetja
                     sedanjosti prišli po poti, ki se imenuje zgodovina, ne pa po kaki izmišljeni
                     trasi, ki so jo začrtali bistroumni in iznajdljivi uradniki ideologije. </p>
                  <p>Izhodišče za razumetje slovenskega vprašanja je torej eno samo. To je prva
                     polovica 40-tih let preteklega stoletja, ko so boljševiki začeli uresničevati
                     Kardeljev načrt, ki se je po njegovi formulaciji glasil takole: »Vojna mora
                     nujno voditi reakcijo, da se razkrinka kot izdajalska.« Ali: »Za nas je važno
                     da bo reakcija razbita na narodnoosvobodilnih pozicijah.« Te izjave je Kardelj
                     dal na partijski šoli na Rogu od 31. 1. 1944. do 13. 3. 1944, ko je za nazaj
                     razmišljal, kako je osvobodilni boj mogoče izkoristiti za uresničenje
                     revolucije. </p>
                  <p>To je bila velikopotezna boljševiška manipulacija s slovenskim narodom, ki si
                     jo je, sklepamo, zamislil Kardelj, v izvedbo pa jo je prevzel celotni
                     boljševiški aparat.</p>
                  <p>Kaj so bile bistvene prvine te diabolične manipulacije s slovenskim narodom? V
                     nekem pismu, ki ga je novembra 1942. Kardelj pisal generalu Jaki Avšiču v
                     Dolomite, je približno naslednje sporočilo: »Dosegli smo to, da so naši
                     nasprotniki šli k Italijanom in od njih zahtevali orožje, da se branijo. Tako
                     smo dosegli, da so se umazali v očeh zapadnih zaveznikov. To nam je uspelo.
                     Sedaj je na nas, da dosežemo, da se uresniči tudi drugi del načrta. To pa
                     pomeni, da s še bolj z intenzivnim in povečanim terorjem dosežemo, da bodo ti
                     ljudje pri Italijanih tudi ostali in da jih bodo Angleži, ko bodo prišli, tam
                     našli. Tako bodo na koncu z njimi tudi obračunali. V poglavitnih točkah se je
                     ta »peklenski načrt«, spričo britanske prislovične verolomnosti, tudi
                     uresničil: jeseni 1943, po italijanskem izstopu iz vojne, so po Turjaku in
                     Grčaricah, po pokolu v Mozlju in Jelendolu, to morali boljševiki še sami
                     opraviti; maja 1945 pa, v skladu s pogodbo, ki jo je sklenil v Celovcu z
                     jugoslovanskimi boljševiki, britanski general Toby Low na podlagi dokumenta
                     Deception Order – Ukaz ukana, s katerim je predal <emph>Slovensko narodno
                        vojsko</emph> boljševikom vedoč, da jo bodo zmasakrirali. Jugoslovanski
                     boljševiki so to storili tako virtuozno, da slovenski jezik nima izraza, da bi
                     jim kolikor toliko adekvatno sledil. Knjiga Iana Mitchella <emph>The Cost of
                        Reputation </emph>razmeroma dobro pokriva avstrijski del te zgodbe. Ko pa so
                     vojaki <emph>Slovenske narodne vojske</emph> prišli v roke <pb n="068"
                     />slovenskim boljševikom, so vse besede odpovedale. Kakor je rekla Škindrova
                     Fanika iz Gradeža pri Turjaku: glavni razlog je bil v tem da naši fantje niso
                     bili, kot se je izrazila, »dovolj krvoločni«. Poznal sem jih, zato lahko rečem:
                     res niso bili. Nekoč se bo moralo to razodeti. Ne bi bilo pravično, ko se ne
                     bi. Da ne bi Slovenci zvedeli, da so katoliški Slovenci vedno obdržali svoje
                     moralno dostojanstvo.</p>
                  <p>Da torej ponovimo: če ne bomo razrešili začetnega vozla, ne bomo nikoli vedeli,
                     kdo je kdo. In če ne bomo vedeli, kdo je kdo, se bo zmeda z vsakim poizkusom,
                     da jo rešimo, samo obnavljala: dobivala bo vedno nove podobe, značaj zmede pa
                     bo vedno ohranila in ga jemala s seboj. Na vsak način moramo odgrniti zastor,
                     da se bo videlo, kaj je na odru in kakšna pripravljenost za pričakovanje
                     resnice in iskanje resnice. A na prvem mestu prej ko slej stoji nezamenljiva
                     podoba <emph>Novi Demos</emph>. Rešitev, ki jo je za Slovence zagledal prvi
                     poslanec NSi-ja Jože Horvat. <emph>Novi Demos</emph>. Če bodo pomladne stranke
                     omogočile, da bo skozi njihovo zgodovinsko, politično, duhovno in moralno snov
                     šla izvorno slovenska in evropska misel, intonirana s slovensko bolečino, naj
                     ponovim, <emph>s presežno slovensko bolečino</emph>, potem bo to misel, ki bo
                     oblikovala to novostaro politično idejo, potem bo ta misel, ki bo človeško
                     uravnotežila in zgodovinsko usposobila to idejo, ki ima tako aktualno
                     podobo.</p>
                  <p>Dve žarišči bi rad videl, da bi se zasvetili v ideogramu <emph>Novega</emph>
                     <emph>Demosa.</emph> V znaku <emph>Novega Demosa</emph>. Prvo žarišče bi rad
                     opisal z nekaj verzi irskega pesnika Yeatsa iz njegove pesmi <emph>Drugi
                        prihod</emph>, ki jo imamo lahko za svarilo, ki ga je pesnik namenil Evropi
                     na začetku 20. stoletja. Pesem ima dve težišči, ki ju pesnik vzročno poveže.
                     Eno težišče se glasi takole: </p>
                  <lg>
                     <l>»Medtem ko so najboljši brez vsakega prepričanja, </l>
                     <l>so najslabši polni strastne delavnosti.«</l>
                  </lg>
                  <p>Ko ta dva verza preberemo, nas posebej in najprej soočita z mislijo ali z
                     vprašanjem, kako je mogoče kaj tako resničnega opaziti in povedati. Ko se
                     ozremo okoli sebe, si pravimo, da je to prava resničnost sveta. Potem nam
                     pesnik razloži, zakaj je tako. Za to razlago se moramo vrniti na začetek pesmi.
                     Tu nas najprej čaka neka podoba, za katero sta potrebna dva verza, potem pa je
                     ista misel še enkrat ponovljena v verzu, ki je tak, kakor da bi bil vzet iz
                     kakega znanstvenega priročnika. Naj oba navedem:</p>
                  <lg>
                     <l>»Krožeč v vedno širših krogih,</l>
                     <l>sokol ne sliši več sokolarja.</l>
                  </lg>
                  <lg>
                     <l>Razpadajo vse stvari,</l>
                     <l>središče več ne vzdrži.«</l>
                  </lg>
                  <p>Yeats nam hoče povedati, da je svet v človeški in duhovni krizi. Vzrok krize
                     je, v njegovih očeh, umik Boga, odpoved središča. Morda pa tudi človekova
                     samovoljna pota. Človekov umik od središča v iskanje svojih specifičnih
                     smotrov.</p>
                  <p>Kaj je v takem mogoče storiti? Pisatelj Martin Walser nam sugerira svojo
                     rešitev: </p>
                  <lg>
                     <l>Ich glaube nicht und knie.</l>
                     <l>Ne verujem, a poklekam.</l>
                  </lg>
                  <p>Čeprav nas pisateljeva solucija, <emph>ne verujem, a poklekam</emph>, zadene
                     kakor nekaj zadnjega; kot nekakšno zatočišče, zagledano in najdeno v brezupu;
                     čeprav se nam zdi, da je tako, nam po ponovnem premisleku postaja njegova
                     rešitev vedno bolj razumljiva in resnična. Ko to misel namreč ponavljamo, jo
                     tudi sami vedno bolj vidimo v soglasju z neko enačbo, za katero sami vemo in jo
                     čutimo zapisano v naše duhovno tkivo:</p>
                  <p>Biti pomeni iskati rešitev.</p>
                  <p>Smisel biti, smisel, da smo, je v tem, da iščemo Rešitev.</p>
                  <p>S tem razglabljanjem smo hoteli povedati, da bo eno od žarišč v duhovnem
                     ideogramu <emph>Novega Demosa</emph> moralo kazati na osnovni evangelijski
                     Subjekt, ki človeka utemeljuje in hkrati omejuje. Ali: ki ga utemeljuje tako,
                     da ga omejuje. Glej, prihajam, da izpolnim tvojo voljo. </p>
                  <p>Drugo žarišče <emph>Novega Demosa</emph> pa bi moral pokazati v pogumnem in
                     zvestem romanju slovenskega človeka, ko je zgodovinsko utemeljeval svojo
                     državljansko eksistenco, ko še ni bil državljan. Če bi hoteli utemeljiti
                     politično prisebnost <emph>Novega Demosa</emph>, politično prisebnost, ki bi jo
                     moral imeti <emph>Novi Demos</emph>, bi vam predlagal, da si ogledamo nekatere
                     prizore, ki izhajajo iz politične prisebnosti, ki jo je izkazoval slovenski
                     človek še v neki temi, še v nekem kaosu. </p>
                  <p>Neke noči jeseni 1942. se je pri neki hiši v zgornjem delu naše doline oglasil
                     domači sin <pb n="069"/>in potrkal na okno sobe, kjer je spala njegova sestra.
                     Ta je vedela o njem samo to, da živi v nekem boljševiškem taborišču višje gori
                     v hribih. Ko se je prebudila, ji je brat rekel: »Daj mi deset lir, da grem na
                     Vrhniko. Tam gori ne morem več biti. To niso moji ljudje.« Ko sem prvič slišal
                     to pripoved in stavek <emph>»</emph>
                     <emph>To niso moji ljudje</emph>
                     <emph>«</emph>
                     <emph>, </emph>so se mi misli ustavile. Preprost človek je zmogel stavek, ki ga
                     niso zmogli ne Kocbek, ne Vidmar, ne Župančič; ne profesorji, ne sodniki, ne
                     advokati, ne pesniki in ne pisatelji. In ko sem kdaj pozneje v ganjenosti
                     pomislil na ta stavek – ko me je kaj k temu nagnilo – sem začutil, da bi ga
                     morala kaka visoka kulturna ali politična instanca proglasiti za »slovenski
                     stavek« in ga zapisati v posebno knjigo, na kateri bi morda pisalo
                        <emph>»</emph>
                     <emph>nacionalni album</emph>
                     <emph>«.</emph> »To niso moji ljudje!« Posebno še, če bi vedeli, da so tega
                     fanta v nedeljo zvečer, 3. junija 1945 odpeljali v odprte rudniške jarke na
                     Hrastniškem hribu. </p>
                  <p>Nekega junijskega jutra 1942. se je v neki hiši v Ljubgojni pri Horjulu
                     izoblikoval tale prizor: V županovi hiši sta bili krsti, v eni je ležal oče
                     Janez Bastič, v drugi pa njegova žena Marjana; oba sta bila že prejšnji večer v
                     samoti zunaj vasi umorjena. Žena je bila ustreljena, očeta pa so v neki ne tako
                     oddaljeni samotni kmetiji slišali, ko je zakričal: »Zakaj me pobijate?« Očitno
                     so ga pokončali s kmečkim orodjem. Zgodaj zjutraj – pravzaprav še ponoči, ko so
                     bili kropivci, če sploh, še redki, je prišel – ob velikem tveganju – njun sin
                     Lojz, ki so ga potem, ko je pokropil očeta in mater, slišali izreči naslednje
                     besede: <emph>»</emph>
                     <emph>Jaz se bom branil</emph>
                     <emph>.</emph>
                     <emph>«</emph> Ko sem pozneje ta stavek kdaj slišal, ali pa ga kje prebral, me
                     je vedno obšel občutek, da tudi temu stavku pristoji slovenski status. Nemogoče
                     si je misliti, da bi mu kdo ne hotel priznati tega visokega mesta. Posebno če
                     bi vedel, kar vemo nekateri: da smo ga zvečer v teharskem taborišču – izpred
                     celjskega kolodvora so ga z oficirji odpeljali ob 9h zjutraj – zaradi razbitega
                     obraza spoznali šele potem, ko nam ga je pokazal njegov brat bogoslovec Pavle.
                     Toda s stavkom, ki ga je izrekel 14. junija zjutraj v neki neznatni vasici, je
                     pred celim svetom utemeljil naravo slovenskega protiboljševiškega boja. »Jaz se
                     bom branil.«</p>
                  <p>Ko se je na Vetrinjskem polju ali 30. ali 31. maja 1945 dokončno zvedelo, da
                     Britanci izročajo polke <emph>Slovenske narodne vojske</emph> boljševikom v
                     Jugoslavijo, so se očetje in matere in sestre in bratje pa tudi otroci, pa tudi
                     vaščani, v tišini zbirali. Le neko dekle je potem, ko je tudi sama nekaj časa
                     tiho strmela v pomladansko nebo, dvignila roke in zavpila: <emph>»Ali ne bo že
                        sodni dan!«</emph> Vidite, slovenščina ima nekaj deset tisoč besedi – vse so
                     sedaj že zbrane v <emph>Slovarju slovenskega knjižnega jezika </emph>– in,
                     recimo, da bi z vsemi temi tisoč besedami aktivno razpolagali, je vprašljivo,
                     če bi izbrali katero, ki bi se lahko postavila ob te, ki so prišle iz ranjenega
                     srca tega ubogega slovenskega dekleta. <emph>»Ali ne bo že sodni
                     dan!«</emph></p>
                  <p>Dne 25. maja verjetno popoldne ali že proti večeru je žena slovenskega
                     pisatelja Narteja Velikonje pred Stolnico pričakala svoji hčerki, devetletno
                     Lenko in dvanajstletno Meto, ju prijela vsako za eno roko, odpeljala skozi
                     stranska vrata pred veliko razpelo in jima rekla (in, kakor se spominja Meta, z
                     veliko stisko v glasu): »Sedaj bodo ustrelili našega papana.« Na morišču pa se
                     je takrat enkrat zgodilo še nekaj, na videz nekaj preprostega, v tem, kar je
                     tisto bilo in kar je tisto pomenilo, pa nekaj neznanskega. Ko se je Velikonja
                     bližal izkopanemu grobu, ko je bi le še kak korak pred njim, je snel očala »z
                     izrazito srebrnim okvirom« in jih ponudil svojemu spremljevalcu ali svojemu
                     rablju, ki jih je vzel, ali le toliko, da jih je lahko vrgel v grob. Priča tega
                     dogodka, ki je stal kakih deset metrov proč, je opazil, da je ta kretnja
                     Velikonjo bolj prizadela kot smrt, ki ga je čakala čez nekaj trenutkov. Po
                     pripovedovanju priče je ta prizor pozneje, kar nekaj desetletij pozneje,
                     zapisala lastnica najboljšega slovenskega novinarskega peresa Alenka Puhar, kar
                     sicer ni bistveno, simpatično in prijazno in primerno pa zelo. </p>
                  <p>Tista kretnja sama pa ima velik, komaj izračunljiv pomen za neko drugo
                     slovensko vprašanje: Kakšne možnosti ima sprava z boljševiki?</p>
               </div>
            </div>
            <pb n="070"/>
            <div type="div2">
               <head>Civilno gibanje Prebudimo Slovenijo živi naprej</head>
               <docAuthor>Jože Strgar</docAuthor>
               <div type="div3">
                  <p>Nagibi, ki so nas v letu 2011 spodbudili za ustanovitev in delovanje civilne
                     iniciative <emph>Prebudimo Slovenijo</emph> so še vedno prisotni. Ljudje smo še
                     vedno pomanjkljivo družbeno in politično razgledani in še vedno nam primanjkuje
                     narodne in krščanske zavesti. Slabe razmere med ljudmi, v družbi in državi se
                     ne zboljšujejo, upravičeno lahko rečemo, da se celo poslabšujejo. Saj skoraj
                     nobena reč v javni upravi, v gospodarstvu, šolstvu in tako naprej več ne
                     funkcionira. Na prizorišče in v odločanje prihajajo ljudje, začenši z zadnjimi
                     vladami, pač po politični pripadnosti, ki svojega dela niso sposobni
                     opravljati. Razpad države gre svojo pot. </p>
                  <p>Vsa ta leta, odkar gibanje Prebudimo Slovenijo deluje, smo skušali ustvarjati
                     prijateljske navezave in sodelovanje med vsemi pomladniki. Kljub naši dobri
                     volji, podprti z dejanji, smo večkrat ostajali kakor osamljeni. Očitna
                     politična dejstva, jasna znamenja, da posamezne stranke ne morejo uspeti, da je
                     uspeh mogoč samo s skupnimi napori, a niso zalegla. In na volitvah se je to
                     dobro pokazalo.</p>
                  <p>Od jeseni leta 2011, ko smo na Otočcu pri Novem mestu priredili prvi Zbor
                     kristjanov in ljudi dobre volje, smo se z geslom iz naslova kar naprej
                     srečevali. Leta 2012 in 2013 spet na Otočcu, a vmes tudi po drugih krajih
                     Slovenije – v Mariboru, Murski Soboti, Kopru, največkrat pa v Škofovih zavodih
                     v Šentvidu. V teh treh letih se je zvrstilo štirideset predavateljev. Številni
                     nagovori so bili krajši, obravnavali so določeno družbeno, kulturno ali versko
                     tematiko, kar nekaj pa je bilo izčrpnejših, tehtnih nagovorov, ki so
                     obravnavali aktualne državniške zadeve in so našli svoje odmeve v številnih
                     medijih – zlasti v Slovenskem času, Financah, Družini, elektronskem časniku
                        <emph>c</emph>
                     <emph>asnik.si</emph>, na radiu Ognjišče in še kje. Predavatelji niso bili
                     zgolj iz ene same stranke.</p>
                  <p>Ali smo z vsem tem dosegli uspehe? Čeprav smo po prvi prireditvi septembra 2011
                     tu in tam slišali, da je to bil velik dogodek, moramo biti z besedo »velik
                     uspeh« previdni. Veliki uspehi so v zgodovini bolj redki, čeprav smo enega
                     izmed njih doživeli. To je osamosvojitev Slovenije, rojstvo samostojne države,
                     ki so jo v letu 1991 k življenju priklicale združene demokratične stranke z
                     imenom Demos, na čelu s Krščansko demokracijo, naslednico predvojne Slovenske
                     ljudske stranke, ki se danes imenuje Nova Slovenija - krščanska demokracija. Ta
                     naša zgodovinska stranka, nas je, kot narod in kot državo, v letu 1991 ponovno
                     priključila v enakopravno sožitje z drugimi evropskimi narodi. To je bilo nekaj
                     tako velikega, da še vedno prav ne doumemo, kaj vse se je v resnici dogodilo.
                     Od začetka druge vojne in do osamosvojitve smo živeli, ali bolje, životarili
                     brez svoje državljanske zavesti. Naše današnje pomanjkljivo državljansko
                     obnašanje izvira tudi od tod, ker je komunizem zatiral politično zavest. Od
                     konca druge vojne naprej smo sprejemali, ali bolje, morali smo sprejemati
                     teorijo, da skrb za narod, za medsebojno razumevanje in spoštovanje drug
                     drugega, da vse to ni pomembno. Podobno se je dogajalo z narodno zavednostjo,
                     češ da ohranjanje svoje identitete tudi ni pomembno. Narodov in držav kmalu ne
                     bo več – tako so nam govorili. Takšne teorije so k nam prinesli bratje po krvi,
                     torej naši ljudje, a s tujim miselnim obzorjem, ki so si ga pridobili v
                     Stalinovih šolah, v središču zlohotnega komunizma. V tem tiči najvažnejši 
                     razlog  za naše današnje pomanjkljivo zanimanje za državo in narod. Reči smemo,
                     da je to stanje pogubno za vse nas.</p>
                  <p>Vsak človek ima, ali bi moral imeti svoje središče, ki se začenja z družino in
                     vero, z narodnostno pripadnostjo in družbeno zasidranostjo. Nekam moraš
                     pripadati, nekaj moraš imeti, vsaj zavest, da nisi sam, sicer tavaš po svetu in
                     si v nesrečo sam sebi ter skupnosti. Je pa tak človek ubogljiv in lahek plen
                     vsakršnih spletk – političnih, verskih in čisto človeških. Takega človeka so
                     zlepa in zgrda gojili zgoraj omenjeni učenci, ki so hkrati bili premeteno
                     prilagodljivi in so se počasi preimenovali v »tovariše« in »tovarišice«, češ da
                     smo vsi enaki. Koliko ljudi jim je nasedlo in najdejo se tudi takšni, ki še
                     danes, v letu 2014 žalujejo za tistimi časi. Da so razvrednoteni kot ljudje,
                     tega še opazili niso. </p>
                  <p>Naš plemeniti misijonar, Peter Opeka, nam je pred veliko množico v unionski
                     dvorani novembra 2013 v obraz povedal: Slabe razmere imate zato, »ker ste
                     zapustili Boga«. Vsa zgodovina, zlasti pa najnovejša, ki smo ji priča, govori o
                     tem, da družba brez božjih zapovedi ne more funkcionirati. Tako nam je p. Peter
                     govoril in vse okoli nas – današnje stanje in zgodovina, temu pritrjuje.</p>
                  <p>Kristjani in ljudje dobre volje, torej tisti, ki smo kljub težavam ohranjali
                     svojo slovensko in krščansko zavest, Bogu hvala, da nas je še nekaj, smo se ves
                     čas, že v zatohlem socializmu in pozneje, tako ali drugače upirali <pb n="071"
                     />nečloveškemu komunizmu, branili svojo krščansko istovetnost. Naše gibanje
                     Prebudimo Slovenijo je tudi danes sredi te naloge. Ob tem se vedno znova
                     sprašujemo o stanju duha in kulture, ki nas obdaja. Kaj in kako delovati je
                     vprašanje, na katerega ni lahko odgovoriti. Kajti, tudi danes so med nami
                     prizadevni in pokončni krščanski sodržavljani. Še več pa je takih, ki so
                     nasprotje temu. Podlegli so pritiskom in manipulacijam, za kar so komunisti in
                     njihovi potomci veliki mojstri in mnogi ljudje, celo kristjani, svoji Cerkvi
                     komaj še verjamejo. Tu pa tam še stopijo v cerkev, a da bi se čutili pravi
                     njeni pripadniki, da bi volili kandidate iz naši vrst, ali da bi naročili in
                     prebirali naše krščanske tiske, tisto pa ne več – »kaj bodo pa rekli sosedi«,
                     se kaj radi in odkrito izgovorijo? Niso več trdni ne v tem ne v onem in še
                     vedno ne razumejo, da komunizma več ni. </p>
                  <p>Takšni drži mnogi rečejo brezbrižnost do vsega, kar se v javnosti dogaja.
                     Justin Stanovnik to imenuje »totalitarna poškodovanost«. Komunisti so
                     priznavali zgolj poslušnost, popolno podrejenost njihovi ideologiji. Hoteli so
                     biti, kot nadljudje – človek »boga ne potrebuje«, so nam govorili. Seveda,
                     njihovega boga, človek zares ne potrebuje. A zavestni kristjani stavimo na
                     Boga, na Jezusa Kristusa, ki nam je kakor dobri pastir. Pastir, ki vodi svoje
                     ovce po razvodjih sveta, po koordinatah vsega dobrega, poštenega in pravičnega,
                     ki nam zagotavlja življenje zdaj in vekomaj. Kako vse razdvojenim ljudem
                     dopovedati, tudi to je del dejavnosti civilne iniciative Prebudimo Slovenijo. </p>
                  <p>Zavedamo se, da moramo družbo v celoti obnoviti, in kar je najvažnejše, da smo
                     k temu poklicani vsi, še posebej kristjani in ljudje dobre volje, da smo za
                     državljanske in javne potrebe na vrsti najprej vsi tisti, ki smo ohranili 
                     versko ter kulturno bogastvo naših očetov.</p>
                  <p>Osamosvojitev in utrditev države Slovenije je izpeljala koalicija pomladnih
                     strank, na čelu s krščanskimi demokrati, kakor smo že rekli. Dokler je bila
                     koalicija enotna in so zares sodelovali, so stvari funkcionirale. Kakor hitro
                     pa so posamezniki pričeli delovati po svoje ali na svoje, na čelu z liberalci,
                     kakor nam poroča Ivan Oman, je Demos pričel propadati. Prijatelj Jože Pučnik,
                     ki je bil takrat  predsednik, je tožil, da raznotere stranke ne more  »držati
                     skupaj«. Svoje razdiralne manevre so gotovo dodajali preoblečeni stari
                     revolucionarji in njihovi potomci, ki so bili razporejeni v vseh novih
                     strankah. Vse te razdiralne navade so se ponavljale  še naprej, vse do danes,
                     ko sleherno prizadevanje za novi Demos, za koalicijo pomladnih strank, za kar
                     so nas javno pozvali Ivan Štuhec, poslanec Jože Horvat in Justin Stanovnik, da
                     bi delovali skupaj in resnično uredili politično zapletenost, vse to je tudi
                     danes na novo prisotno. </p>
                  <p>V tem zapletenem političnem in družbenem ozračju, ko gre med ljudmi in v državi
                     skoraj vse po zlu, ko so toliki ljudje politično zbegani in so plen spretnih
                     manipulacij, ko je med nami toliko državljanske brezbrižnosti, z vsemi
                     negativnimi posledicami vred, deluje civilna iniciativa Prebudimo Slovenijo. Z
                     našimi dejavnostmi in nastopi želimo, da bi bili državljani o družbenih in
                     političnih razmerah verodostojno poučeni, da bi se v večji meri zavedali svojih
                     državljanskih dolžnosti, hodili na volitve in da bi volili resnično
                     demokratične, poštene in odgovorne ljudi, vsak v svoji pomladni stranki. Tik
                     pred drugo vojno, v letu 1938 so bile v Sloveniji splošne volitve. Kot
                     krščanski narod smo z 82 % podprli Ljudsko, to je krščansko stranko. Takrat so
                     se naši stari očetje pokazali kot politično zrel narod. Politična zrelost se je
                     pozneje pokazala. Najprej med vojno, med dvojno okupacijo – okupatorsko in
                     komunistično. Moji strici, ki so bili odborniki Ljudske stranke, so že takrat,
                     v začetku vojne vedeli in govorili, da bodo okupatorji propadli. Bali pa so se
                     komunizma, saj je bilo dovolj znano, kaj vse se je dogajalo v Rusiji. Kaj kmalu
                     se je vsa njihova zločinskost pokazala tudi v Sloveniji in so se ji uprli.
                     Svojo načelnost in odgovornost do domovine so drago plačali, eden izmed njih
                     celo z življenjem  Drugič smo se izkazali ob plebiscitu in osamosvojitveni
                     vojni, kjer smo spet bili na čelu procesa, kakor smo že zgoraj omenili. Tiste
                     predvojne volitve sem s svojimi devetimi leti že doživljal. Spominjam se, kako
                     skrbno so se ljudje nanje pripravljali in vsi iz moje vasi so se jih udeležili.
                     Med pogovori o volitvah, pred njimi in po njih nisem slišal nobenega
                     obrekovanja nad strankinimi voditelji – nad drugimi že, a ne nad lastnimi.
                     Danes pa nas nadleguje še težava, da kaj radi tudi svoje stranke in njene
                     voditelje kar vprek kritiziramo. Te navade niso dobro znamenje, kajti tisto,
                     kar je moje, čemur pripadam, je dobro. Najprej je dobra in  navdušujoče celotna
                     pomladna opcija, potem pa še konkretna stranka, ki ji pripadam. Kar je v njej
                     manj dobrega, bom skušal s svojim prispevkom popravljati. Če se ne da, so
                     spremembe mogoče na naslednjih volitvah. Če nekdo, bodisi kot človek ali kot
                     politik ne izpolnjuje osnovnih pravil igre, ga naslednjič pač ne bomo več
                     volili. Kakor se morajo funkcionarji strank in izvoljeni poslanci truditi za
                     vse dobro, tako se moramo truditi tudi vsi tisti, ki smo njihovi
                     pripadniki.</p>
                  <p>Pozneje, v letih naše samostojnosti je naša politična zrelost vse bolj
                     nazadovala. Že na <pb n="072"/>prvih predsedniških volitvah, ko smo tako na
                     široko nasedli navedbi, ki jo je izrekel predsedniški kandidat M. Kučan, ko je
                     zatrdil, da so pri hiši imeli Sv. Pismo in so toliki mislili, da je normalen
                     demokratičen kandidat – čeprav bi morali vedeti, da je bil med tistimi, ki so
                     vero in tudi Sv. Pismo preganjali. In potem naprej, na vseh naslednjih
                     volitvah, ko so stari komunisti in njihovi miselni nasledniki pretirano
                     zmagovali tudi z glasovi kristjanov in ljudi dobre volje.</p>
                  <p>Seveda, za vse težave in politično zmedenost okrog nas moramo del krivde
                     pripisati tudi samim sebi. Najprej na osebni ravni, ko se za javne zadeve
                     premalo zanimamo in vse prepuščamo ljudem iz starih struktur. A tudi na
                     drugačen način – ko se za realen politični razgled ne poslužujemo niti tistih
                     medijskih možnosti, ki jih imamo, ko jih ne naročamo in prebiramo, začenši z
                     Zavezo, elektronskim casnikom.si, Družino, Tretjim dnem in imamo tudi redne
                     programe na Radiu Ognjišče. Če vse to opuščamo, ostaja pogled na politično
                     prizorišče kakor v megli. Nekaj vidimo ali slišimo v starih medijih, nekaj
                     slišimo takole mimogrede, na koncu je vse približno ali celo napačno. S takšnim
                     »orodjem« smo potem pred odločitvami. </p>
                  <p>In kaj naredimo? Najbolje se to vidi na volitvah. Stari dobivajo večino in
                     vladajo, nam preostane zgolj godrnjanje. V tej vlogi ostajamo neprekosljivi.
                     Koliko smo se ukvarjali z nekim napačnim glasovanjem, ali recimo s tako
                     imenovanimi arhivi. Kaj je od te moreče debate ostalo ali bilo doseženo? Nič,
                     prav nič, vse je ostalo, kakor so se »tovariši » odločili. Če kdo meni, da v
                     presoji negativne politične zavesti pretiravam, naj omenim nekaj konkretnih 
                     izkušenj. Govoril sem s «katoliškim« razumnikom, ki se tu in tam s članki v
                     javnosti oglaša. Ko sva prišla na snov, ki je bila lepo obdelana v Družini, se
                     je najprej čudil, da Družina zares redno izhaja. Dajal je vtis, da zanj,
                     razumnika, Družina ne pomeni kaj važnega in potrebnega. Seveda, pa o življenju
                     in delovanju katoličanov v Sloveniji in v svetu ni vedel nič zanesljivega. Je
                     pa sicer pismen – tu in tam se v javnosti pojavi njegov članek. Brez dvoma lepo
                     napisan, a stran od življenja in akutnih problemov. V nekem članku sem že
                     napisal primer, ko neki katoličan nima naročene Družine zaradi tega, ker, »kaj
                     bodo pa rekli sosedje«? In še to: Ugleden katoliški razumnik je odpovedal že
                     najavljeno javno predavanje, ker se je bal, da njegova hčerka ne bo dobila
                     službe. To je sicer resna težava, ki je med nami še vedno prisotna. A tudi pri
                     njej smo spet tam – na volitvah. Kako smo mogli dovoliti, da je pred letom
                     zavladala politika Zorana Jankoviča? Ali drugače: Prav radi se prepiramo o
                     nedosegljivih in drobnih rečeh. Karavana s politično močjo pa gre naprej in
                     uničuje vse, kar je še dobrega ostalo.</p>
                  <p>Letošnjemu jesenskemu Zboru kristjanov in ljudi dobre volje, ki je bil spet na
                     Otočcu, dne 18. oktobra, smo dali naslov: Slovenci, pridimo k sebi. To je kakor
                     klic v sili. Ne preslišimo ga. Ob spodbudnih napotkih za družbeno in
                     državljansko oživitev med nami vsemi, ob virih za dostojno življenjsko
                     naravnanost, si bomo medsebojno utrjevali slovensko zavest, vse tisto dobro in
                     koristno, kar nam je potrebno za obnovo naše domovine.</p>
               </div>
            </div>
            <div type="div2">
               <head>Spomin nas povezuje <hi rend="sup">1</hi>
               </head>
               <docAuthor>Janez Juhant</docAuthor>
               <div type="div3">
                  <p>Bliža se nam 70-letnica konca druge svetovne vojne in revolucije na Slovenskem.
                     Vse to odpira strahotne posledice tragedije, ki je doletela slovenski narod.
                     Vsi trije totalitarni apokaliptični jezdeci so teptali Slovence in pobrali svoj
                     krvavi davek. Pustošili so po tej zemlji, na kateri naj bi po božji zamisli
                     živeli veseli ljudje, in zagrnili deželo v žalost in črnino. Iz dežele
                     sodelovanja in vzajemnosti, kakor nas je učilo krščansko izročilo, so napravili
                     opustošeno tiranijo smrti, sužnosti in maščevanja. Uničevalno sovraštvo, pohlep
                     in sla po osebnem uveljavljanju in žrtvovanju drugih še danes puščata posledice
                     osebne in družbene zaznamovanosti, travmatiziranja in ran, ki še vedno pod
                     površjem zavesti najedajo osebno in narodno samobitnost. Še vedno v veliki meri
                     laž kraljuje nad resnico, krivica in krivosodje nad pravico in pravičnostjo,
                     umor v različnih oblikah in posledicah nad radostjo življenja. Tragične usode
                     nam potrjujejo razsežnosti te resnice in nas spodbujajo k sočutju in
                     usmiljenju. V arhivu Komisije vlade RS za izvajanje zakona o popravi krivic je
                     takih zgodb okoli 30.000. Če zgodbam prištejemo še družine in sorodnike,
                     emigrante, ki niso ali niso mogli več vložiti zahtevkov za popravo krivic, se
                     število povzpne več sto tisoč. Torej toliko zamolčanih zgodb, življenj, ljudi
                     oseb kot ti in jaz. Prisluhnimo eni izmed njih:</p>
                  <pb n="073"/>
                  <p>»Po smrti očeta so doma ostali mama in onadva. Bili so brez vsakih sredstev za
                     preživljanje. Mama je morala veliko delati pri okoliških kmetih, da je kaj
                     zaslužila za hrano. Poleg tega je delala tudi, da so najeli njivo, ki so jo
                     obdelovali in kaj pridelali sami. Mama si je sama odtegnila od ust, da je bilo
                     kaj za otroka. Hudo je bilo tudi to, da so jima drugi ljudje dajali vedeti, da
                     sta manj vredna od drugih, ker sta sinova domobrancev. To je trajalo do 18.
                     leta, ko sta se izučila in začela delati ter s tem zaslužila za preživljanje
                     sebe in mame. Tudi v šoli so se jima dogajale krivice. Učiteljice, ki so bile
                     iz partizanskih družin, so ju ves čas zaničevale. Velikokrat sta bila
                     neupravičeno kaznovana. Imela sta najslabše ocene, kljub temu, da sta bila
                     dobra učenca. Učiteljica je Stanislavu rekla, da če bi prišlo do nove vojne, bi
                     bil on ravno tak izdajalec kot njegov oče. Ko je povedal mami, je ta prišla k
                     učiteljici, a jo je ta pred vsemi osramotila ter ji rekla, naj se le pritoži,
                     če se ima kam. Tudi kasneje v poklicni šoli sta bila nadzorovana in vodstvo je
                     njune prijatelje ščuvalo proti njima.«</p>
                  <p>Domobranci, mobiliziranci, partizani, podjetniki, plemiči, intelektualci, verni
                     in številni drugi, ki so ohranjali svobodo, osebni pogum in dostojanstvo, na
                     eni strani, na drugi pa rablji, ki so se vpregli v sistem zločinov in
                     sodelovanja; vsi so postali žrtve popolnega nadzora velikega brata, ki ga je
                     gnala sla po oblasti in popolni podreditvi vsega njegovi volji. Narod,
                     zgodovina in usode oseb so postale revolucionarni plen in žrtev izživljanja
                     peščice, ki je potrgala tradicionalne narodove življenjske korenine ter jih
                     posadila v krhko zemljo novih, za lase privlečenih družbenih ureditev.
                     Razumljivo, da je potem vse životarilo, stagniralo in propadalo do svojega
                     tragičnega konca. A prijele so se in ostale zgrešene navade, vzorci in
                     mehanizmi na glavo postavljenega in nečloveškega sveta. Da je bilo ustrahovanje
                     po vojni prav tako nečloveško in brezobzirno in totalitarizem vseskozi
                     uničevalski, potrjujejo povojne zgodbe: Otroci »navajajo, da so nekega dne
                     (avgusta 1949) prišli možje s črnim avtomobilom in odpeljali mamo, katere
                     nikoli več niso videli. Prikrajšani so bili za materinsko ljubezen v
                     najnežnejših otroških letih, kar jih je zaznamovalo za vse življenje.« Eden od
                     sinov je zapisal: »Možje, ki so jo prišli aretirat, so se pripeljali v črnem
                     avtomobilu, premetali vso hišo in mamo odpeljali. V naročje mi je dala osem
                     mesecev starega bratca ter naročila, naj pazim nanj, dokler se ne vrne.«</p>
                  <p>Številni so bili pobiti po vojni od sosedov, zaradi zelo sebičnih razlogov,
                     zavisti, pohlepa po zemlji, ljubosumja in podobno. Potomce žrtev je smrt in
                     vsestransko šikaniranje s strani oblasti, šole in sosedov zaznamovalo za vse
                     življenje: »Ubili so ga brez sojenja. Jaz imam še danes psihične posledice
                     mučenja naše družine.«</p>
                  <p>Poleg društva <emph>Združeni ob Lipi</emph> sprave in drugih pobud se številni
                     v civilni pobudi <emph>Resnica in sočutje </emph>zavzemamo, da resnica
                     slovenske osebne in družbene travmatiziranosti le pride na dan. To je naš dolg
                     do žrtev in naš prispevek k bodočemu zdravemu življenju oseb in naroda. Tako
                     žrtve postajajo seme novega narodovega življenja in upanje za prihodnje rodove.
                     Ko se klanjamo njihovemu spominu, Boga prosimo, naj nam pomaga obuditi ukleti
                     spomin ter razkleniti človeška srca, kajti kot pravi P. Ricoeur, nas spomin
                     povezuje v posamezne osebne identitete, vse skupaj pa v narodovo identiteto, ki
                     je naša obveza in zaveza. A dokler ne uvidimo resničnosti te povezanosti, ni
                     mogoče dojeti resnice o povojnih pobojih in o totalitarizmu bivšega sistema, ki
                     ga imajo nekateri še vedno za normalnega. Žalostno je, da tako razmišlja celo
                     predsednik državnega zbora demokratične Slovenije in skuša opravičevati
                     takratne oblastnike za povojne poboje z golim upoštevanjem naravnega prava. Kaj
                     pa usode vseh žrtvovanih ljudi? Kje so torej etični standardi SMC, o katerih je
                     bilo toliko govora? Ali moramo eni še vedno vse prenesti, kot pričajo navedene
                     zgodbe in dogajanje danes, ko si v demokratični državi določeni še vedno
                     dovoljujejo imeti del naroda za drugorazrednega oziroma za neenakopravnega? Ali
                     ni že čas, gospod Berglez, da nehamo teptati dostojanstvo dela državljanov in
                     posebno, da se državne ustanove in njeni služabniki oziroma službeniki
                     (ministri) poklonite spominu vseh žrtev in jim končno dovolite počivati v miru?
                     Šele ko boste nehali manipulirati z zatiranim delom naroda, takrat bomo lahko
                     vsi zaživeli v svobodi in pravičnosti in začeli skupaj tlakovati pota sprave
                     med nami. Zato imate odgovorni v državnih ustanovah svoj dolg tako do
                     revolucionarnih kot tudi vseh drugih žrtev do danes ter na razpolago tudi
                     sredstva, da končate revolucijo in institucionalno zagotavljate uresničevanje
                     družbene pravičnosti za vse, ob postavki seveda, da daste kaj na človekovo
                     dostojanstvo.</p>
                  <p>
                     <hi rend="sup">1</hi> Nagovor ob lipi sprave, 2. 11. 2014.</p>
               </div>
            </div>
         </div>
         <pb n="074"/>
         <div type="div1">
            <head>Politični proces 2014</head>
            <div type="div2">
               <head>Velikopotezne boljševiške zaplembe</head>
               <docAuthor>Justin Stanovnik</docAuthor>
               <div type="div3">
                  <p>Ljudem, ki prihajamo sem, je skupno to, da se resnice, če jo kje slišimo ali
                     preberemo, razveselimo. To je zato, ker smo celo stoletje njeno pomanjkanje in
                     njeno odsotnost tako težko prenašali. Nekoč v davnih časih so Slovenci mislili,
                     da samo pesniki govorijo, da je resnica kot vsakdanji kruh, danes pa vemo, da,
                     kot od kruha, tudi od nje živimo. To vemo bolj zato, ker nas kar naprej kaj
                     opozarja, da se moramo za njeno preživetje zavzemati. Specifičnost tega napora
                     izhaja iz tega, da se je Slovencem zgodilo to, da smo postali narod z dvojno
                     vpletenostjo. Vsi veste, iz izkušnje, da morate, če hočete izpeljati pogovor z
                     ljudmi druge vtirjenosti, še preden tak pogovor začnete, skleniti neko pogodbo:
                     obljubiti vam morajo, da bodo, v podobi povedano, vsak trenutek priznali tri
                     stvari, ali tri dejstva: da je dva krat dva štiri; da je voda vedno mokra in da
                     kamen, če ga spustiš, nikoli ne odfrči v redki zrak, ampak vedno trmasto pade
                     na tla. Da je torej trditev, da je dva krat dva tri ali pet, neresnična in
                     neuporabna; da voda, brž ko postane suha, tudi izgine in da se kamen dosledno
                     obnaša po nekih zakonih. Če hočete, da bo pogovor imel kake možnosti, vam
                     morajo ljudje, ki jih želite o čem prepričati, obljubiti, da bodo vaše trditve,
                     če jih boste mogli primerjati s kako od navedenih podob, enostavno in brez
                     ugovora sprejete. Toliko o težavah z resnico v Sloveniji. </p>
                  <p>Pred nekaj meseci smo v Delovi Sobotni prilogi lahko prebrali mnenje enega
                     njenih novinarjev, da si je predsednik Pahor »privoščil napad na sodstvo« in
                     tako, v sicer nekoliko zastrti obliki, vzel za tarčo »eno od samostojnih vej
                     oblasti«. V zvezi s tem, kar se je zadnje dve leti dogajalo z eminentnim
                     slovenskim politikom Janezom Janšo, predsednikom Slovenske demokratske stranke
                     in nekdanjim predsednikom vlade –vse je imelo, kot veste, opraviti s takimi ali
                     drugačnimi sodišči – sta se, kot <emph>epiteton ornans</emph> v kaki povprečni
                     poeziji, kar naprej ponavljali dve besedi: o Janši se nikoli ni pozabilo
                     povedati, da je bil »pravnomočno obsojen«, o sodišču, ki je obsodbo izreklo, pa
                     to, da predstavlja »eno od treh samostojnih vej oblasti«. Oba izraza sta kljub
                     svoji izstopajoči vsepovsodnosti sicer uporabna in po sebi veljavna, danes pa,
                     ko smo dokumente 20. stoletja že vse evidentirali in jih pospravili v svoje
                     zasebne in javne spominske arhive, danes noben od obeh pojmov – po vsem, kar
                     vemo, da se je zgodilo – ne nosi na sebi moralne garancije legitimnosti. Vsi
                     tisoči in stotisoči juridičnih zločinov stoletja, ki je za nami, so bili
                     »pravnomočni« in vse nepopisne krivice, ki so prihajale, zasnovane in spočete v
                     ustanovah, za katere se je reklo, da so <emph>sodišča</emph>, in so zato nosile
                     prizvok »samostojne tretje veje oblasti«, v resnici pa so bile vedno zgolj
                     funkcija prve ali druge. </p>
                  <p>Osnovni sodnikov instrument pri ocenjevanju človekovih dejanj in nedejanj,
                     registriranih v aktih, ki prihajajo na njegovo mizo, je <emph>Zakon</emph>.
                        <emph>Zakon</emph> je za sodnika sveta beseda, a ne absolutno merilo. Tudi
                     nam, ki sodstvo poznamo iz slučajnega in obrobnega branja, tudi nam je znano,
                     da je sodnikom kdaj pa kdaj svetovano – včasih celo naročeno ali ukazano, v
                     najboljših besedilih o tem, kaj je pravo – da se ozrejo tudi v svet, ki ga
                     zakon neposredno ne zajema. Tudi to smo že kdaj prebrali, da se mora pozitivni
                     zakon, če obeta, da se bo v konkretni situaciji spopadel z veljavnimi moralnimi
                     normami, umakniti in njim prepustiti odločilno besedo. Širše povedano: sojenje,
                     ki mora biti seveda najprej v skladu z voljo zakonodajalca, mora upoštevati
                     tudi kulturo časa in prostora. V kulturi našega časa in prostora pa gre za
                     izstop iz totalitarizma in vrnitev v civilizacijo. Vsa naša prizadevanja bi se
                     morala podrediti temu zgodovinskemu cilju. Zato sodnikova služba ni v mejah
                     kake poštevanke, ampak zahtevno ali celo zelo zahtevno delo. </p>
                  <p>Za sedanje slovenske razmere bi v skladu s to strokovno licenco tvegal
                     naslednji predlog: Če upoštevamo boljševiški totalitarni čas, ki je drugo
                     polovico 20. stoletja – natanko od štiridesetih let dalje, dajal slovenskemu
                     prebivanju v našem zgodovinskem prostoru odločilno mero, potem moremo reči, da
                     je to prebivanje potekalo v normah, ki si jih narod ni postavljal sam, ampak so
                     mu bile vsakič naložene od samozvane ideološke elite. Z drugimi besedami to
                     pomeni, da je življenje potekalo pod oboki političnega in duhovnega nasilja.
                     Predvsem pa ni bilo za vse enako: tisti, ki so imeli to v sebi, da so se mogli
                     z nasiljem – predvsem z njegovimi nosilci – identificirati, ti so bili
                     privilegirani. S postopno asimilacijo so se zraščali z vodilno plastjo in
                     postajali z njo eno. (In postajali snov, iz katere je naraščala tista masa, ki
                     jo je – kakor smo nakazali na začetku, če se še spomnite – tako težko <pb
                        n="075"/>
                     <figure>
                        <graphic url="slike_z_95/z_95_35.png"/>
                        <head><name>Odbor 2014</name>
                        </head>
                     </figure> seznanjati z resnico). Nekaterim to seveda ni bilo mogoče, nekateri
                     pa tega tudi hoteli niso. To so bili predvsem katoličani, a tudi ne samo
                     katoličani. Ti so potem tudi na sebi nosili »težo in vročino totalitarnega
                     dne«, kot se reče.</p>
                  <p>V zvezi z zgoraj registriranim stanjem je sedaj čas, da povemo naslednje:
                     tisti, ki so takrat poznali stanje prava v življenju sploh, zlasti pa v
                     sodstvu, in tisti, ki so danes odgovorni za stanje prava v življenju sploh,
                     zlasti pa v sodstvu, vsi tisti, niso odvezani od velike dolžnosti: pravno
                     nasilje, ki so ga v sodstvu ali zunaj njega videli ali celo soustvarjali, jih
                     zavezuje, da ne bodo, spominjajoč se preteklih krivic in preteklega slovenskega
                     gorja, sami ali kdo, ki je v območju njihovega službenega vpliva, izdelal, ali
                     zagovarjal in službeno uveljavljal kakega mnenja ali dejanja, ki ne bi – prav
                     zaradi spomina na preteklo nasilje – šlo prej skozi zadnje prekate njegove
                     strokovne ali človeške moralne akribije, ali po slovensko tenkočutnosti,
                     zavestne tenkočutnosti. </p>
                  <p>Dodatno in posebej pa bi v imenu obnove civilizacijske zavesti in v spomin
                     tistim, ki so že nekoč, tudi za ceno velikih žrtev to zavest podpirali ali
                     vzdrževali, dosledno uveljavljali in utemeljevali misel, da bi vsi absolventi
                     pravnih fakultet in pravnih akademij po državi, v svarilni spomin slovenskega
                     totalitarnega stoletja, ob prejemu diplom skupaj svečano prebrali besedilo, ki
                     bi jih zavezovalo k miselni in politični zavezanosti civilizaciji. To besedilo,
                     slovesno in zavezujoče, bi moral sprejeti parlament. Pravne vzgojne institucije
                     pa vnesti v svoje statute.</p>
                  <p>Naj vas sedaj, da bi videli, o čem govorim, spomnim na enega od izstopajočih
                     primerov totalitarnega boljševiškega sodstva. Mislim na aretacijo in usmrtitev
                     pisatelja Narteja Velikonje. S tem bi vam rad pokazal, kaj mislim. Rad bi
                     ilustriral zgornje trditve.</p>
                  <p>Leta 1945 je bil pisatelj Narte Velikonja že bolan. Po možganski kapi leta 1933
                     je imel desno stran paralizirano. Pisal je le z levo roko in kar naprej ga je
                     zeblo – podnevi in ponoči. Maja 1945 sta bila v Ljubljani samo še on in žena,
                     zraven še hčerki Meta (12 let) in Lenka (9 let). 9. maja 1945 so prišli
                     boljševiki. Velikonja v svojem stanovanju ni hotel izobesiti zastave. </p>
                  <p>Že v noči na 11. maj so ga aretirali. Ljudje so se jih začeli izogibati. Meta
                     pravi, da ji je tisti občutek ostal za zmerom. O sestri Lenki pa je zapisala še
                     tole: »Jeseni 1945 je začela hoditi v četrti razred osnovne šole. Morala je
                     sedeti sama v prvi klopi. Učiteljica jo je predstavila razredu kot ‘hčerko
                     vojnega zločinca’.«</p>
                  <pb n="076"/>
                  <p>Medtem so očetu že sodili. Mati ni smela v sodno dvorano, Meta in Lenka pa se
                     nista upali pred sodišče, ker sta se bali, da ju bodo ljudje napadli. V
                     ponedeljek, 25. maja proti večeru je bilo Meti in Lenki sporočeno, naj gresta
                     proti stolnici. Tam ju je že čakala mama. Naj tu navedem Metina stavka:
                     »Prijela je vsako za eno roko in naju odpeljala v cerkev. Pred tistim velikim
                     razpelom nasproti stranskemu vhodu je rekla (in v njenih besedah je bila velika
                     stiska): »Sedaj bodo ustrelili našega papana. Nisem ga smela videti pred
                     smrtjo. Tudi duhovnika mu niso dovolili.« O Velikonjevi smrti je nekdo, ki je
                     bil priča ustrelitvi potem povedal tole: »Prišel je k jami gospod v sivi obleki
                     in z izrazitimi srebrnimi očali. Pred jamo je očala snel in jih ponudil
                     tistemu, ki ga je spremljal, ta pa je očala zagnal v jamo. Zdelo se je,
                     pripoveduje priča, da je Velikonjo prizadelo bolj kot bližnja smrt«. 2. julija
                     je mama pisala v Rim bratrancu Antonu Prešernu pismo o tej smrti. Pismo je
                     končala takole: »Tako sem si želela, da bi vsaj besedo slišala od njega, če ga
                     že videti nisem mogla. Želela sem si od njega rožni venec.« Zaradi tega pisma
                     je bila potem zaprta 13 mesecev.</p>
                  <p>Ko smo tako z nekaj prizori spomnili na obračun, ki ga je Partija v taki
                     naglici naredila s prominentnim katoličanom in pokazala, kdo bo še naprej njen
                     poglavitni nasprotnik, bi morali ob podobe, mimo katerih smo pravkar šli,
                     postaviti še kako sliko liberalne Stare in Nove Pravde, ki jo je vodil in
                     usmerjal dr. Črtomir Nagode – če ne zaradi česa drugega, pa zato, da damo
                     priznanje izvorno liberalni drži, ki je bila v tako kričečem nasprotju s
                     plebejsko liberalnim proletariatom, ki je frenetično ploskal umoru dr. Lamberta
                     Ehrlicha 26. maja 1942 na Streliški in potem še enkrat, tri leta kasneje, na
                     Kongresnem trgu, ko je Josip Broz z balkona Univerze napovedal slovenski
                     genocid. Nagodetov liberalni ambient je bil drugačen. V Spomenici, ki so jo
                     ljudje pri Pravdi v začetku 1942 poslali Partijski OF, so se postavili v ostro
                     nasprotje »z nejasnim levičarskim revolucionarjenjem«, kot so se izrazili v
                     pismu, in hkrati zahtevali »čim jasnejši in točnejši odgovor«, kakor so se še
                     izrazili. Partija je bila iritirana. Tako se z njo ne govori! Kocbek in njegovi
                     so bili drugače spoštljivi. Sodba je bila torej verjetno izrečena že takrat,
                     objavljena in uresničena pa šele poleti 1947, ko so Pravdo obsodili »vsega, za
                     kar je v povojnih stalinskih procesih bilo mogoče koga obsoditi«. A iz našega
                     zornega kota je pomembno to, da je ta proces uprizorilo Vrhovno sodišče v
                     Ljubljani, v redakciji slovenske pameti torej »eno od samostojnih vej oblasti«.
                     Za slovenske sodnice in sodnike pa je po naše pomembno še vedeti, da so vse
                     insinuacije in vsi »<emph>indici«</emph>, ki je z njimi razpolagalo tožilstvo,
                     bili z odobravanjem sprejeti in da so zagovorniki – uradni in plačani – izčrpno
                     in zavzeto opravili svoje delo!</p>
                  <p>Procesi so bili eno od sredstev, s katerimi je Partija opozarjala na svojo
                     nadzorno vseprisotnost v družbi in svojo skrb za ideološko čistost političnega
                     prostora in za čistost individualnih miselnih gospodinjstev, za katera so
                     skrbeli prebivalci. </p>
                  <p>Drugo sredstvo pa so bile velikopotezne rekvizicije ali zaplembe. Tu ne mislimo
                     na lastnino in imetje ljudi, ki ga je – tacite – Partija tudi imela za svojega,
                     javno pa je posameznikom le puščala utvaro, da je kaj tudi neločljivo
                     njihovega. </p>
                  <p>Z rekvizicijo ali zaplembo mislimo najprej na velikopotezno gesto, s katero se
                     je Partija že na začetku svoje katastrofalne avanture polastila naroda. Storila
                     je to 16. septembra 1941, tako, da je <emph>Vrhovni plenum OF</emph>
                     preimenovala v <emph>Slovenski narodno osvobodilno odbor (SNOO)</emph> in za
                     izhodiščno točko postavila načelo, da ta odbor edini predstavlja, zastopa,
                     organizira in vodi slovenski narod na vsem njegovem ozemlju«. To je bila
                     izzivalna uzurpacija, ki ni mogla, da ne bi povzročila državljanske vojne.
                     Slovencem pa je bila tako predvajana tudi demonstracija boljševiškega
                     manipulativnega genija. Toda nihče s kapaciteto osnovne pameti poslej ni mogel
                     reči, da ne ve, zakaj pri celi stvari gre. Dr. Lovro Šturm še mnogo let pozneje
                     ob tem ni mogel, da ne bi zapisal: »Gre za tipičen primer zlorabe prava. Oba
                     akta, tako sklep o <emph>Narodno osvobodilnem odboru</emph> in tako imenovanem
                        <emph>Zaščitnem odloku</emph> nista bila namenjena zagotavljanju svobode in
                     vzpostavitvi svobodne demokratične družbe, ampak sta bila uporabljena kot
                     sredstvo za ustrahovanje in za izvedbo komunistične revolucije in za
                     vzpostavitev totalitarnega družbenega sistema pod monopolno oblasto
                     komunistične partije«. (Cit. po Tamara Griesser Pečar, Razdvojeni narod, str.
                     147). To je bila ena uzurpacija, konfiskacija naroda. </p>
                  <p>Z drugo zaplembo pa so boljševiki segli dlje. Tudi je niso uresničili z eno
                     kretnjo, ampak s svojim celotnim nastopom: z vsem, kar so storili pred
                     revolucijo, med revolucijo in po revoluciji (in kar delajo še danes, ko so
                     sicer rekli, da bodo odšli, a so na skrivnosten način še vedno tu – vedno
                     drugačni in vedno isti, banalni do skrajnosti in nedosegljivo skrivnostni). Ali
                     si zamislite, da bi bilo mogoče o njih napisati knjigo »Duševni profili«,
                     kakršno je o naših preporoditeljih napisal dr. Ivan Prijatelj? Ne, nič takega
                     ne boste nikoli brali <pb n="077"/>ne o Kardelju, ne o Kidriču, ne o Mačku, ne
                     o komerkoli drugem. Kaj naj sedaj rečem? Žal. Zakaj zelo radi bi vedeli – ne,
                     ne, morali bi vedeti, na vsak način bi morali vedeti, iz kakšne snovi so bili
                     ti ljudje, da so vse to zmogli – da so vse to mogli storiti svojemu narodu.</p>
                  <p>Polastitev, ki se ji bomo tu skušali približati, je polastitev jezika.
                     Boljševiška partija se je polastila tudi jezika, a moramo, če hočemo nekoliko
                     razumeti, kaj to pomeni, seči nekolikanj širše. </p>
                  <p>Kaj izraz »polastitev jezika« pomeni, sem malo bolj razumel šele potem, ko sem
                     prebral roman, ki ga je v nemščini napisala slovenska koroška pisateljica Maja
                     Haderlap in ima naslov <emph>Angel pozabe</emph>. Leta 2011 je to delo dobilo
                     tako imenovano Bachmannovo nagrado (takrat je, mimogrede, znesla 250.000 evrov,
                     koliko je vredna v denarju danes, ne vem). Avtorica pa je poleg nagrade
                     povabljena tudi na vsakoletno podelitev, kjer ima možnost kaj povedati. Letos
                     je tam prebrala svoje predavanje <emph>V luči jezika</emph>, kjer je
                     predstavila svoje razumetje nelahkega soobstajanja dveh koroških jezikov,
                     nemščine in slovenščine, od katerih ima slovenščina status manjšinskega jezika.
                     Še ob njenem rojstvu (1961) je bilo slovenskemu prebivalstvu, ki tam živi že
                     stoletja, priporočano, naj v javnosti svojega jezika ne uporablja. Takole se je
                     Haderlapova izrazila: »Še preden sem mogla povedati, kaj je jezik, da je to
                     sredstvo mišljenja, sredstvo poimenovanja, mišljenja in razumetja sveta, dela,
                     domišljije in hrepenenja; še pred vsem tem so mi predstavili tu na Koroškem
                     vkoreninjena jezika kot dve ideološki, politični kategoriji, kot dva med seboj
                     izključujoča se pola, med katerima se moram odločiti«. Dodala je tudi tole: »Še
                     desetletja po drugi svetovni vojni je slovenskemu prebivalstvu, že stoletja tam
                     živečemu, nemškonacionalna Kulturna zveza dopovedovala, da človek samo takrat
                     velja za polnopravnega Korošca, če se je pripravljen odpovedati svoji
                     slovenščini v družini in v javnosti«. Nekje ja Haderlapova še dodala, »da je v
                     osemdesetih letih pisala tudi v slovenščini, ne morda za to, da bi materin
                     jezik utrdila, ga raziskala in bolj osvojila, ampak tudi zato, da bi zaustavila
                     umikanje slovenščine na Koroškem«. A včasih, je priznala, je pomislila tudi že
                     na umik. Tu pa se razveselimo njene odločnosti. Piše naslednje: »Toda kako naj
                     zapustim nekaj, kar potrebuje mojo pomoč? Kako naj preneham s pisanjem v
                     jeziku, ko pa vem, da je umik iz slovenščine nekaj, kar se na Koroškem
                     pričakuje?«</p>
                  <p>Ali ni razumljivo, da ob tem govorjenju samodejno pomislimo nase – na
                     Slovenijo? Tudi mi nismo smeli govoriti slovensko. Lahko smo uporabljali
                     slovenske besede, svojih stavkov pa z njimi nismo smeli delati. To pa pomeni,
                     da nismo smeli govoriti slovensko. Celo polstoletje, od 1940 do 1990 – in še
                     čez in še čez – je bil naš slovenski svet mutast. O stvareh, o katerih naši
                     ljudje niso smeli govoriti v javnosti, tudi doma, vidite, niso govorili. Tako
                     je s temi rečmi. Jezik se ustvarja na forumu, jezik ne nastaja v šepetu. Jezik
                     je instrument in proizvod javnega ali političnega človeka. Kaj to pomeni? To
                     pomeni, da se je ustvarjal polsvet. Oziroma dva polsvetova. Tudi oni drugi svet
                     namreč ni govoril. Da to dela, si je samo domišljal, v resnici pa ni govoril,
                     ker mu ni bilo treba. Ni bilo nikogar, ki bi ugovarjal njihovim fantazmam, in
                     jih zato ni bilo treba braniti. Njihov jezik in njihov spomin sta zato tudi
                     krnela. In oni z njima. In mi z njimi.</p>
                  <p>Ob tem moramo povedati nekaj zelo pomembnega, pravzaprav nekaj
                     najpomembnejšega. Če pol stoletja – in več in več – narod ne sme govoriti
                     svojega jezika; če več kot polovica ljudi v narodu ne more zjutraj v kiosku ne
                     more kupiti svojega časopisa, potem se v narodu zgodi nekaj tako hudega, da
                     moramo zato uporabiti podobo mutacije. Z neznosno težo pritiska torej na nas
                     vprašanje: Ali smo tudi Slovenci narod, ki se ne bo nikoli rešil totalitarne
                     poškodovanosti? Že sedaj pa velja, da moramo vsi, od najbolj subtilne elite pa
                     do preprostega pastirja pod Triglavom, od medijskih uslužbencev pa do
                     duhovnika, ki se vzpenja na nedeljsko prižnico, vsem kličemo, naj se trudijo in
                     končno sprejmejo en cilj: da je treba storiti vse, da se rešimo poškodovanosti,
                     ki nam je ostala od naloženih kalupov in postanemo slednjič svobodni.</p>
                  <p>Za konec bi rad drugo ob drugo postavil še dve sliki. Ne zaradi njiju, ampak
                     zato, da bomo bolje razumeli tretjo. Pod eno piše <emph>Konfin</emph> in govori
                     o tem, kako so boljševiki med Grčaricami in Glažuto pokončevali domobranske
                     ranjence. Onemogle in mnoge brez rok in nog so vlačili po gozdni strmini od
                     ceste v dolino do kraja, kjer si je čas v tisočletjih izdelal globoko skalnato
                     brezno. V to globino so jih pehali, potem ko so vsaj večino, upamo, prej
                     pokončali. Ali je bil to zločin? Ne, to ni bil zločin. Ko to besedo izgovorimo
                     ali nanjo pomislimo, nam jezikovni refleks takoj pove, da tistega, kar so neki
                     ljudje tam počeli, ta beseda ne dosega. </p>
                  <p>Druga slika pa v eni podobi želi spomniti na dva teharska prizora. Na njej se
                     vidi vrsta teharskih žena in deklet, ki jih, še preden se jim posreči – na
                     povratku od nečesa, čemur so tam pravili večerja – zdrenjati se v svojo barako,
                     kakih štirideset ali petdeset oddelijo in stlačijo v plav avtobus, ki tam že
                     čaka. Po <pb n="078"/>enourni vožnji proti jugu, jih potem pri neki hiši v vasi
                     Dol pri Hrastniku izložijo in jih po polurni hoji navkreber ob odprtih jaških
                     rudnika na <emph>Hrastniškem hribu</emph> postrelijo. Ali je bil to zločin? Ne,
                     no ni bil zločin. Spet nam jezik takoj neovrgljivo pove, da ta beseda ne
                     ustreza prizorom, o katerih smo pravkar govorili. </p>
                  <p>Na omenjeni sliki sem vas hotel opozoriti zato, da bi vas, kot sem rekel, bolj
                     vznemirila neka druga, da bi bolj – v nekem smislu pa mogoče tudi manj –
                     razumeli prizor s poti slovenskega politika Janeza Janše v jetnišnico na Dobu.
                     Ni šel sam, ampak ga je spremljalo veliko ljudi, ki so dajali prepričljiv
                     videz, da delajo to zato, ker bi radi povedali, da se tu dogaja nekaj, kar se
                     nikakor ne bi smelo. Hoteli so očitno povedati, da se tukaj dogaja huda in
                     usodna in zgodovinska pomota; da tistih šest ustavnih sodnikov ni moglo
                     potrditi obsodbe nekega dejanja, o katerem se je morda lahko govorilo, dokazati
                     pa ga niti približno ni bilo mogoče. Soočenje z neznanskimi krivicami v
                     slovenskem 20. stoletju, ki sem se jih za ilustracijo nekaj dotaknil in za
                     katere gotovo niso vedeli samo Janševi spremljevalci, ampak toliko bolj ustavni
                     sodniki, ljudje od stroke <emph>par excellence</emph>, tisto soočenje jim
                     gotovo ni dovoljevalo takega tveganja in tako nevarnega dejanja nad sabo.
                     Zlasti in posebej še zato, ker so jim trije ugledni kolegi pokazali drugo pot.
                     Sodniki česa takega enostavno ne bi mogli storiti. Tu je moral biti nekdo drug.
                     To so tisti Janševi spremljevalci hoteli povedati. Pretresljivo! Kaj bo z nami?
                     Ali se moramo vprašati, kaj bo z nami?</p>
               </div>
               <div type="div3">
                  <head>* * *</head>
                  <p>UTRINKI Z EVROPSKEGA POLITIČNEGA NEBA, ZLASTI SLOVENSKEGA</p>
                  <p>Jan Olszewski pred glasovanjem o nezaupnici v Sejmu: »Ni mogoče ustvariti nove
                     Poljske, ne da bi obnovili moralne temeljne nekdanje Poljske«. </p>
                  <p>Sovjetski eksperiment je postal totalitaren, ne kljub temu, da je bil
                     socialističen, ampak zato, ker je bil socialističen. </p>
                  <p>Václav Havel je izjavil leta 1992, ko mu je postalo dobro znano stanje v
                     državi: »Kar se je zgodilo z družbo, presega mejo naših najhujših pričakovanj«. </p>
                  <p>Kolakowski o boljševizmu: »Ta lobanja se ne bo več nasmehnila«. </p>
                  <p>Hannah Arendt: »Človekove možnosti, da reši svojo naravo, so samo v tem, da si
                     znova osvoji, preko zavesti in dejanj, dimenzije antične heroične eksistence«.
                     Mislimo, da je to varljivo upanje. </p>
                  <p>Po naše je boljši nasvet, ki tiči v naslednjem stavku znanega pisatelja Martina
                     Walserja: »Ich glaube nicht … und ich knie«.</p>
                  <p>Prava elita je bila pobita in odstranjena. Zato ne vemo, kdo smo in kam gremo,
                     kot pravi nekdanji minister Pličanič. Nadomestna elita o tem ne ve nič
                     povedati. </p>
                  <p>Nova Slovenska zaveza mora govoriti. Opremljena je z izvirnim védenjem. Smer in
                     mero in moč pa ji daje rešpekt pred veliko bolečino. </p>
                  <p>Vsi naši pogovori in iskanja in vpraševanja se končajo tako, kakor so se
                     začela: z novim vprašanjem. Temu klavrnemu stanju je krivo nerazumetje besede
                        <emph>boljševizem</emph>. Nihče ne ve, kaj je v resnici tisto, kar nas je
                     pahnilo v to brezizhodno stanje. Iščejo se ljudje, ki so v stanju gojiti
                     poglobljen študij. Za te ravno pa je boljševizem poskrbel, da jih ne bi bilo. </p>
                  <p>»Vojna mora nujno pripeljati reakcijo do tega, da se razkrinka kot izdajalska«.
                     Kardelj je takole povzel spoznanja sedmega kongresa Kominterne. Praktično,
                     slovensko! Kardelj je naredil načrt in ga dal v postopek. </p>
                  <p>V nekem intervjuju je eden pomladnih politikov svoje razumetje Hude jame povzel
                     takole: »Toda obsojanja vreden je tudi vsak poizkus političnega izrabljanja te
                     tragične teme«. Toda, si drznemo tu pripomniti, Huda jama ni bila uprizoritev
                     enega umora in enega zločina. Bila je politično dejanje izrojenega
                     boljševiškega genija.</p>
                  <p>Veliki svetovalec: »Komunisti so nas v Proglasu CK KPS konec marca 1941
                     poučili, da so »Nemci in Italijani imperialistični osvajalci in ne morda
                     nacisti in fašisti«. </p>
                  <p>Jožica Grgič nas je pred dobrim letom posvarila, da je z »neobveščenim
                     ljudstvom zlahka manipulirati«. Pardon, morda pa se gospa moti. Čisto lahko je
                     tako, da je še mnogo laže manipulirati s »pravilno« poučenim ljudstvom. </p>
                  <p>Msgr. Rudolf Klinec, Dnevniški zapisi. 8. junij 1945. Pride vest, da so Angleži
                     izročili domobrance partizanom. O Bog, zakaj si to dopustil? Toliko smo molili!
                     Ne. Ni tako. Bog nas posebno ljubi. Bog nas hoče poplačati za našo vernost.
                     Zato je naredil iz nas narod soodrešujočih; zato nam je dal največje
                     odlikovanje: mučence. Kri teh mučencev je največje zagotovilo naše boljše
                     bodočnosti. Reči smemo s Cankarjem: Še nam bodo cveteli kostanji! Sedaj se kot
                     David jokam nad našo narodno nesrečo. Vsak pravi Slovenec in Slovenka naj nosi
                     zapisano v srcu in na obrazu našo narodno nesrečo ali preizkušnjo!</p>
               </div>
            </div>
            <pb n="079"/>
            <div type="div2">
               <head>Če mi utihnemo</head>
               <docAuthor>Brane Senegačnik</docAuthor>
               <div type="div3">
                  <p>Že dolgo se dan za dnem zbirate na protestih, dragi vztrajniki in vztrajnice,
                     zoper krivično obsodbo Janeza Janše in Toneta Krkoviča, zoper krivice, ki jih
                     del sodnikov prizadeva ljudem v tej državi, ne da bi zaradi tega komur koli
                     odgovarjal. Zbirate pa se tudi zoper ignoranco, pomanjševanje in poniževanje, s
                     katerimi se mediji lotevajo vašega plemenitega prizadevanja za resnico in
                     pravico, vaše budne skrbi za demokratično in svobodno družbo. Zbirate se zoper
                     medijsko ustvarjanje resničnosti, ki je skozi leta postala takšna, da se v njej
                     že dolgo dolgo ne moremo več prepoznati. Naj naštejemo te obrate za proizvodnjo
                     resnice in njihove najimenitnejše izdelke? Ne, ne bomo jih naštevali, ker jih
                     poznamo. In predvsem jih ne bomo naštevali, ker jih je preveč. Leta in leta bi
                     se lahko vsak dan zbirali in govorili o njih, pa ne le za eno uro, temveč od
                     jutra do večera, ki bi mu vsakokrat sledil še nočni maraton. Nobenemu ne bomo
                     izkazali časti, da bi posebej razmišljali o motivih njegovih avtorjev in
                     nečastnem navdušenju urednikov za to, da ponaredijo resničnost. Ali bi mogoče
                     morali opevati epski pogum tistih, ki po dominantnih medijih napadajo zaprtega
                     politika ali pa prepovedujejo demokratično usmerejene časopise, ki se brez
                     vsake državne podpore na obrobju bojujejo za preživetje? </p>
                  <p>Pa tudi se ne bomo veliko zaustavljali ob tako imenovanih umetnikih, ki z
                     zasoplo ideološko vnemo pomagajo pri tem projektu gradnje nadomestne
                     resničnosti. Saj poznamo filme, knjige, predstave, celo oratorije, vseh vrst
                     dela, ki so zares velika le v nečem: v slepem sovraštvu. Tarča tega sovraštva
                     je največkrat Janez Janša, včasih tudi kak drug posameznik, včasih katoliška
                     cerkev ali potvorjena, če ne izmišljena slovenska desnica, včasih pa kar tista
                     pošast, o kateri vsi govorijo, pa je nihče ne pozna: neoliberalizem. A za temi
                     tarčami so skrite še druge: slovenstvo, družbena svoboda, demokratična kultura.
                     Kdo postavlja take tarče? Zamera tistih, ki niso preboleli SFRJ, in
                     tragikomična neprištevnost tistih, ki verjamejo njihovim pripovedkam o deželi,
                     »kjer smo si bili ljudje kot brat in brat«. Pravzaprav se te tarče in nasilne
                     metode niti ne skrivajo več; žal se predvsem med mladimi intelektualci vse
                     pogosteje znova pojavljajo nebuloze o znanstvenem urejanju sveta in nujnosti
                     nasilja. Naše življenje, »če le si ogleda ga hladna zavest, je klavrna burka in
                     bedasta šala«, bi lahko povedali z besedami pesnika Mihaila Jurjeviča
                     Lermontova.</p>
                  <p>To je torej naša resničnost, zaradi katere stojimo tu, kjer stojimo. Pred
                     kratkim nas je v Bruslju doletela ura evropske resnice in izkazalo se je, v
                     kakšni stavbi živimo in kakšni so ti, ki so nas baje še malo prej reševali in
                     ki naj bi si zaslužili naše spoštovanje in zaupanje. Napuh in pogoltnost sta se
                     pokazala v vsej svoji grdi goloti. Tisti, ki so prej vrteli molilne mlinčke na
                     čast svojemu <emph>ad hoc</emph> ustvarjenemu ženskemu idolu, se mu sedaj
                     posmehujejo tako glasno, da preglašajo vse druge, predvsem tiste, ki so imeli o
                     tem idolu že prej drugačno mnenje. Samo, da se ne bi slišala resnica! In kakšen
                     odgovor je potem prišel na vse to? So se tisti, ki vodijo proizvodne obrate
                     resničnosti, ovedeli? So se zamislili nad seboj? So se streznili? Ah, kje pa,
                     saj veste! Ponovno so <emph>ad hoc</emph> ustvarili idol, ga stresli iz rokava,
                     mu dodali še ščepec bizarnosti. Nov obraz je to, tako proseven, da se skozenj
                     vidi dobro znano obličje človeškega socializma. Ljudje so žejni; dajejo jim
                     piti morsko vodo in se čudijo, zakaj niso zadovoljni. </p>
                  <p>Mnogo je nezadovoljnih, a mnogi ne vedo, kaj bi. Nekateri čakajo. Kaj čakajo?
                     Čakajo, kaj bo, čakajo, da se kaj spremeni, ker to, kot pravijo, nikamor več ne
                     pelje. Pesnik Horacij pravi: ko pride bedak do reke, se usede na breg in čaka,
                     da bo reka stekla mimo. Prav gotovo je, da reka slovenskih laži in neumnosti ne
                     bo kar tako odtekla; nasprotno, vse bolj poplavlja in odnaša mostove in brvi.
                     Tu ne pomaga čakati. In predvsem ne pomaga molčati. Če kdo v Sloveniji to ve,
                     ste to vi, dragi vztrajniki in vztrajnice. Iz dneva v dan, mirno,
                     dostojanstveno, a odločno, kot pravi Aleš Primc, zahtevate pravično sojenje za
                     vse državljane te države, tudi za Janeza Janšo in Toneta Krkoviča. In zahtevate
                     resnico v javnem prostoru, saj je resnica kot zrak: če je ne bo, se bomo
                     slejkoprej vsi zadušili. In da, tu včasih tudi vpijemo. A naj se tisti, ki bi
                     nas radi utišali, nikar ne slepijo. Če bomo mi utihnili, bodo vpili kamni.</p>
               </div>
            </div>
            <pb n="080"/>
            <div type="div2">
               <head>»Ažurno in efektno kaznovati sovražnike«</head>
               <docAuthor>Jurij Pavel Emeršič</docAuthor>
               <div type="div3">
                  <p>Atenski državnik Solon je na vprašanje, v kateri državi je najbolje živeti,
                     odgovoril: »V tisti, v kateri ob storjeni krivici neprizadeti državljani prav
                     tako vneto kot prizadeti zasledujejo krivce, da jih izročijo kazni.« Krivci za
                     storjeno krivico v montiranem procesu Patria so znani. Ergo: več kot se nas bo
                     tukaj zbiralo, bližje idealni državi bomo … </p>
                  <p>Do zjasnitve vremen se bomo zbirali pred to stavbo, ki nam simbolizira krivice,
                     nagrmadene v zadnjih desetletjih. Patria je le vrh ledene gore, ki kriči po
                     lustraciji. Francozi so leta 1789 Bastiljo, ki je simbolizirala stari red,
                     enostavno podrli. Mi bomo zaenkrat pustili stati ta avgijev hlev, ki je nekoč
                     ljudi navdajal z grozo. Tukaj je komunistični režim obračunaval s svojimi
                     nasprotniki. Tov. Ribičič je leta 1952 na diskusiji o organizaciji pravosodnih
                     organov pozval k večjemu nadzoru partijskih organizacij nad sodstvom. Po
                     njegovih navodilih mora sodstvo »ažurno in efektno kaznovati sovražnike že na
                     prvi stopnji, kjer ljudstvo najbolj začuti kaznovalno politiko.« Ribičičeva
                     navodila do danes niso bila preklicana ali kritizirana in pridni učenci se jih
                     še danes držijo.</p>
                  <p>Po formalnem padcu komunističnega režima na začetku 90-ih je hitro postalo
                     jasno, da je Partija ohranila nadzor nad glavnimi centri moči. Tudi nad
                     sodstvom, kjer idejne in rodovno-plemenske povezave s starim režimom
                     onemogočajo prevetritev. Nedotakljivost mandatov in sodniška imuniteta pa
                     delajo sodnike arogantne in neobčutljive na kritiko. Celo tov. Ribičič je v
                     prej omenjenem referatu poudaril potrebo po občutljivosti sodstva na javno
                     kritiko … Je pa seveda takoj dodal, da je javna kritika pridržana samo
                     določenim izbrancem; ljudje, ki se na sodstvo ne spoznajo, naj molčijo! Ta
                     zadnji stavek je dopisal po hudi nočni mori, v kateri se mu je prikazoval Aleš
                     Primc z vztrajniki … </p>
                  <p>Dr. Šturm je v zadnjih 10 letih naštel stotine kršitev človekovih pravic na
                     naših sodiščih. Odbor 2014 našteva konkretne kršitve ob konkretnih imenih. Vse
                     ob znanem času, na znanem kraju! Kljub visokim plačam in rekordno velikemu
                     številu sodnikov na <figure>
                        <graphic url="slike_z_95/z_95_36.png"/>
                        <head><name>Odbor 2014</name>
                        </head>
                     </figure>prebivalca ne uspejo odpraviti zaostankov. Ker morajo delati v
                     naglici, hitro zaprejo koga preveč ali pa koga premalo. Ker naša sodišča
                     katarzične lustracije očitno ne bodo opravila sama, jih ta javna tribuna
                     poziva, naj zaprosijo za pomoč mednarodne institucije, ki že pomagajo sodiščem
                     v Romuniji in Bolgariji. </p>
                  <p>Nekoč bo na tem mestu stal spomenik Odboru 2014 in drugim zaslužnim za
                     lustracijo in demokratizacijo Slovenije. Nekoč se bo v stavbi za menoj delila
                     pravica. Nekoč bodo ljudje ugotovili, da je cesar Milan nag. Danes se zdi ta
                     nekoč daleč. A počakajmo. Vse velike stvari rastejo počasi. Vse ima svoj čas.
                     Naj zaključujem z jasno Pučnikovo mislijo. Upam, da bodo na sodišču še jutri
                     slišali odmev: »Jugoslavije ni več! Zdaj gre za Slovenijo!«</p>
               </div>
            </div>
            <pb n="081"/>
            <div type="div2">
               <head>V pričakovanju prenove</head>
               <docAuthor>Matija Ogrin</docAuthor>
               <div type="div3">
                  <p>Starogrški državnik Pitakos je na vprašanje, kdaj v neki družbi vlada
                     pravičnost, odgovoril takole: Takrat, kadar v neki polis (državi) ni mogoče, da
                     bi vladali slabi ljudje, in prav tako ni mogoče, da ne bi vladali dobri ljudje,
                     takrat je v njej uresničena pravičnost.</p>
                  <p>Druga, srednjeveška opredelitev pravičnosti pravi, da pravičnost vzpostavlja
                     red med stvarmi, red med ljudmi, se pravi, red v družbi.</p>
                  <p>Najbolj univerzalno veljavo pa obsega opredelitev velikega sholastika, ki
                     pravi: »Pravičnost je drža (habitus), v moči katere človek s stanovitno in
                     trajno voljo prizna vsakomur njegovo pravico.« (Akvinski)</p>
               </div>
               <div type="div3">
                  <head>* * *</head>
                  <p>Ko si prikličemo v spomin te opredelitve, se morda znova in jasneje zavemo,
                     kako velika je krivica, zaradi katere se zbiramo pred sodiščem. Zavemo se, kako
                     krivična je slovenska družba in kako velika krivica se godi Janezu Janši in
                     Tonetu Krkoviču.</p>
                  <p>Prva opredelitev govori o tem, kakšni ljudje so za pravičnost potrebni: pravi,
                     da je pravičnost uresničena tedaj, ko ni mogoče, da bi v državi vladali slabi
                     ljudje, in ko ni mogoče, da bi ne vladali dobri. Toda koliko slabih, krivičnih
                     ljudi vlada Sloveniji, dobri pa so potisnjeni ob stran ali celo – po krivem v
                     zapor. Druga opredelitev pravi, da vladavina pravičnosti v družbi ustvarja red;
                     toda krivice ena vrh druge v naši domovini kopičijo nevarno množino nereda in
                     sprevrnjenosti. In končno glavna opredelitev: da je pravičnost krepost, ki
                     človeka nagiblje, da vsakomur daje, kar je njegovo. Skoraj vsak dan občutimo v
                     raznih oblikah, kako zelo je kršeno v Sloveniji načelo – da pravičnost vsakomur
                     daje, kar mu pripada. Kakšne socialne in politične krivice, na drugi strani pa
                     goljufija, koristolovstvo, kopičenje oblasti. In navsezadnje: pomislimo, koliko
                     je Janez Janša dal slovenskemu narodu, slovenski državi vse od procesa proti
                     četverici do danes, ko je bistveno soustvaril slovensko državnost, nato pa bil
                     dolga leta eden redkih, ki so v družbenem življenju ohranjali prisebnost za
                     slovensko stvar. Po vsem tem in po četrt stoletja – ali je zapor tisto, kar mu
                     pripada in kar mu gre?</p>
               </div>
               <div type="div3">
                  <head>* * *</head>
                  <p>Mi, ki se zbiramo na tem kraju, smo bili od otroštva vzgojeni drugače; od malih
                     nog nam <figure>
                        <graphic url="slike_z_95/z_95_37.png"/>
                        <head><name>Odbor 2014</name>
                        </head>
                     </figure>je bil domač duh opredelitve, da pravičnost daje vsakomur, kar je
                     njegovo, kar mu gre. Zato si le težko predstavljamo, kako hudo popačenost
                     naravne človeške pameti povzročajo te velike krivice v glavah naših
                     sodržavljanov – krivice, ki so predstavljene kot juridično potrjena pravica.
                     Krivica, ki se družbeno uveljavi pod krinko pravice, ljudem maliči pamet in
                     voljo, da ne zmorejo več presojati, kaj je res, kaj je prav in pravično. S
                     krivično sodbo proti Janši in Krkoviču sta seveda neposredno udarjena onadva in
                     nujni družini; toda posredno je udarjen ves slovenski narod, ker je bil z
                     zvijačo zaveden v zmoto, v soglašanje z veliko krivico – in za to soglašanje s
                     krivico najdemo pravi izraz le v tradiciji: po starem bi rekli, da je ta sodba
                     premnoge Slovence pohujšala, se pravi: naredila jih je slabše, kakor so bili
                     prej. To je postalo še posebej očitno v ravnanju politikov drugih dveh
                     pomladnih strank: del vodilnega establišmenta si je ob procesu zoper Janšo umil
                     roke, privoščljivo molčal ali pa z nezaslišano hinavščino govoril o zaupanju v
                     ustanove pravne države. Naj ne <pb n="082"/>omenjam tistega, kar zdaj govorijo
                     ljudje, ki Janše že prej niso marali.</p>
                  <p>Krivična sodba zoper Janšo torej kaže in bo v prihodnosti, bojim se, še kazala
                     temeljno resnico o pomenu pravičnosti: da namreč s krivico ni prizadet samo
                     tisti človek, ki ga je krivica direktno zadela, ampak da je zaradi sprevračanja
                     ali pohujšanja človeške pameti prizadeta tudi vsa družba, v kateri se zlo
                     krivice dogodi in uveljavi. Zlo je vselej tudi družbeno zlo: deluje tudi na
                     skupnost in jo uničuje.</p>
               </div>
               <div type="div3">
                  <head>* * *</head>
                  <p>Toda ne čudimo se preveč. Ko stojimo tule pred sodiščem, se spomnimo, da so
                     tamle, 50 metrov stran, pred kavarno na Tavčarjevi ul. 4, vosovci leta 1942
                     umorili podjetnika Avgusta Praprotnika. Tamle zadaj je Pražakova ul. 12, kjer
                     so skušali umoriti Marjana Sternišo, žandarmerijskega poročnika. In tamle,
                     nekaj hiš vzhodno, stoji med Komenskega in Trubarjevo ulico nekdanji Rokodelski
                     dom, kjer so umorili Fortunata Majdiča. Vse spomladi in poleti leta 1942. Naj
                     ne govorim o tem, v kakšnih razsežnostih je tisti čas divjala groza v
                     Polhograjskih hribih, na Notranjskem in Dolenjskem …</p>
                  <p>Menim, da se ob osamosvojitvi Slovenije in pozneje nismo dovolj potrudili, da
                     bi uzrli in razumeli to bistveno stvar, katere spoznanje nam pojasni vso
                     nadaljnjo zgodovino Slovenije in poglavitne obrise naše sedanjosti. To govorim
                     tudi sebi. Nismo se dokopali do dovolj jasnega, temeljitega spoznanja, kako
                     veliko zlo nas je Slovence zadelo s komunizmom in kako veliko breme so vzeli
                     nase v dobro Slovenije tisti, ki so se v tisti težki uri komunizmu
                     zoperstavili. V političnih umorih iz zgodnjega leta 1942 in pozneje je bil umor
                     uveljavljen kot normalno sredstvo političnega boja – v najtežjem trenutku
                     narodovega življenja, ko je bil okupiran. Tako so komunisti med okupacijo z
                     umori napadli slovenski narod. Ti umori s strani slovenske države še danes niso
                     uradno obsojeni, čeprav se nekateri, ki sem jih omenil, skorajda vidijo z oken
                     tega sodišča in so jih vosovci v svojih spominih po vojni dokumentirali sami.
                     Kako naj bi torej – ob takšni zgodovini, nepremagani zgodovini – dandanes ne
                     bilo političnih procesov in političnih sodb? Čas je nepretrgana navzočnost; kar
                     je bilo, je še in bo tudi jutri, če tega ne spremenimo. Vidite, zato mislim, da
                     nismo dovolj premislili in spoznali, kaj se nam je v novejši zgodovini zgodilo.
                     In če smo že to spoznali osebno, vendar tega nismo dovolj uveljavili kot svoj
                     družbeni pogled, kot načelo slovenske državnosti.</p>
               </div>
               <div type="div3">
                  <head>* * *</head>
                  <p>In vendar – ne verjamem, da obstaja kakšna druga pot k prenovi kakor pot
                     velikega in očiščujočega spoznanja o tem, kaj smo Slovenci doživeli v 20.
                     stoletju. Osebno menim, da resnični predhodniki Janeza Janše in Toneta Krkoviča
                     ležijo v kraških breznih; onadva sta danes v zaporu, mi pa na ulici pred
                     sodiščem. Ničkaj obetavnega za ljudi, ki cenijo videz, ugled in moč. Toda
                     jasnost uma in notranja trdnost, ki ju človeku daje resnica, sta vredna
                     neskončno več kakor videz, ugled in moč. Sta skromen, toda edino realen začetek
                     prenove, ki bo nekoč zagotovo prišla – prenove, ki bo izhajala iz dolge niti
                     slovenskega izročila.</p>
                  <p>Bog živi Slovenijo!</p>
               </div>
            </div>
            <div type="div2">
               <head>Ta zgodba ni od danes</head>
               <docAuthor>Brane Senegačnik</docAuthor>
               <div type="div3">
                  <p>Ko sem z zamudo prihajal na enega od teh zborovanj in je bilo že od daleč
                     slišati vzklike: »Janša! Janša!«, sem tamle čez, v Miklošičevem parku, videl
                     gospo, ki je divje gestikulirala z rokami in z močno povišanim glasom
                     spraševala mimoidoče: »Kaj pa jim je dal? Kaj pa jim je dal?« Seveda vemo, kaj
                     je Janez Janša prispeval za osamosvojitev Slovenije; in vemo, kaj vse daje za
                     demokratizacijo Slovenije: tudi svojo osebno svobodo. Vendar se tu ne zbiramo
                     zaradi njegovih zaslug, temveč zaradi resnice in pravice, ki sta tako očitno
                     napadeni v tem procesu. Janez Janša in Tone Krkovič nista edini žrtvi tega
                     napada, in če dopustimo, da se takšna merila obsojanja uveljavijo, se lahko
                     zgodi dobesedno karkoli komurkoli izmed nas, državljanov Slovenije; teh, ki nas
                     to skrbi, in tistih, ki se na vse požvižgajo ali celo mislijo, da je Janez
                     Janša glavna nevarnost za slovensko demokracijo. </p>
                  <p>Janez Janša je že zdavanaj postal simbol slovenske osamosvojitve, danes je tudi
                     simbol prizadevanj za normalizacijo življenja v slovenski družbi. A tudi gospa,
                     ki sem jo omenil, je na neki način simbol: simbol slovenske kulture, ali bolje
                     rečeno, tako imenovane <pb n="083"/>
                     <figure>
                        <graphic url="slike_z_95/z_95_38.png"/>
                        <head><name>Odbor 2014</name>
                        </head>
                     </figure> slovenske kulture. Vprašanje, ki bi ga bilo treba postaviti, ni: »Kaj
                     je Janša nam dal?«, temveč: »Kaj je Janša vam storil, da ga tako sovražite?«
                     Tega vprašanja pa na žalost ni mogoče postaviti. Zakaj ne? Za kulturo je
                     značilno osnovno medsebojno spoštovanje in argumentiran pogovor. Za tako
                     imenovano slovensko kulturo pa je značilno tole: če omeniš Janeza Janšo, se
                     zgodi tako, kot bi mobilnemu telefonu zmanjkalo energije – nadaljni pogovor
                     postane nemogoč, deležen si samo še nezaupanja, besa, sovražnosti in –
                     neumnosti. Krivice, ki se dogajajo v stavbi, pred katero stojimo, so samo del
                     te tako imenovane kulture, najbolj boleč del, a vendarle samo del, in to ne bi
                     bilo mogoče brez nečesa, čemur bom rekel: splošni ljudski odpor proti
                     demokraciji. Nalašč sem uporabil to frazo iz časov življenja v SFRJ, kajti
                     bedna zgodba, ki jo doživljamo, ni od danes. Od avtobusov mestnega prometa,
                     prodajaln in frizerskih salonov pa do studijev državnih medijev, dominantnih
                     časopisov, televizijskih in radijskih hiš se vsakodnevno goji nerazpoloženje do
                     demokracije in Slovenije. V središče te tarče je postavljen Janez Janša, zato
                     ker v demokracijo, ki je abstrakten pojem, ni mogoče streljati, v njen človeški
                     simbol pa je mogoče. Ta proces se je začel še preden je bila samostojna država
                     razglašena in ni bil nikoli prekinjen; predvsem pa ni bil nikoli jasno priznan:
                     zmeraj je bil skrit, nekoč za parolami o liberalizmu in gledanju v prihodnost,
                     danes za hinavskim moralizmom, ki govoriči o »novih obrazih« in postavlja na
                     vodilne položaje v državi nekdanje visoke funkcionarje SZDL. Danes vsepovsod
                     učijo ljudi sovražiti t. i. neoliberalizem in oznanjajo socialistično odrešenje
                     družbe. A poskusimo se malce spomniti: kdo pa je v Sloveniji propagiral in
                     prakticiral najbolj brezobziren in amoralen liberalizem (ki je sicer samo
                     karikatura pravega liberalizma)? Bila je neka stranka, morda se je kdo še
                     spominja: imenovala se je LDS. Nastala je iz Zveze socialistične mladine
                     Slovenije. V tistih krogih je nastala tudi Liberalna akademija; ko se je veter
                     obrnil, so njeni člani, člani Liberalne akademije, začeli hujskati zoper
                     liberalizem in podpihovati poulično nasilje pod socialističnimi prapori. Tako
                     se jim je mudilo, da se niso utegnili niti preobleči v svoje stare kostume.
                     Tragična <pb n="084"/>farsa ali žalostna komedija zmešnjav, karkoli že je to,
                     jasno je, kakšen je cilj: izbrisati zgodovinski spomin in omrtvičiti pamet.
                     Vztrajniki ste dragoceno zdravilo zoper to epidemično okužbo!</p>
                  <p>Jože Pučnik je opredelil življenje v SFRJ kot življenje v konsenzualni laži;
                     takšna laž je posebno strašna, ker je ljudje skorajda nič več ne dojemajo,
                     sprejemajo jo za resničnost. A to ne ostane brez posledic: družba počasi izgubi
                     zgodovinski in etični kompas. In potem se v takšni družbi lahko zgodi karkoli
                     brez posledic. Npr. tole: ko se neizpobitno dokaže, da je novinar osrednjega
                     časopisa na prvih straneh insinuiral neresnico z namenom dikreditirati
                     slovenskega kardinala, se novinarski kolektiv solidarizira z njim, še več – vsi
                     prevzamejo njegovo identiteto. »Vsi smo on!« so izjavili. Lepo in prav, ampak
                     ali se sploh zavedajo, kaj to pomeni? Kaj so s tem povedali o sebi? Nadalje:
                     ljudem, ki se zbiramo pred sodiščem, očitajo, da smo drhal in da gojimo kult
                     osebnosti Janeza Janše. In kdo to počne? Ljudje s Titom na majicah,
                     transparentih in v glavah, zlasti v glavah: tam se je mrtvi Tito očitno tako
                     razrastel, da ni ostalo kaj prida prostora za lastne misli. Ena od hudobnih
                     izmišljij, ki nastajajo v takšnih glavah, je tudi, da je Janez Janša odžagal
                     Jožeta Pučnika z vodilnega strankarskega položaja. Resnica pa je to, da sta
                     bila oba žrtvi splošnega ljudskega odpora proti demokraciji, ki ga organizira
                     in vodi idejno ista nomenklatura, ki samo spreminja agregatna stanja. Ta zgodba
                     namreč ni od danes. Dobro se spominjam, kako mi je Pučnik po nekem sestanku na
                     Novi reviji prizadeto razlagal svoj domači ljubljanski vsakdan: s kako srepim,
                     celo sovražnim pogledom se vanj ob vsakem srečanju zazirata neka mlada soseda
                     in celo njena šest- ali sedemletna hčerka. Njega, ki je bil topel in občutljiv
                     človek, je to bolelo. »Kaj sem jim storil?« se je prizadeto vprašal. Odgovor je
                     preprost: živel je za Slovenijo, živel je za demokracijo. Ta odgovor bi lahko
                     bil porazno spričevalo Slovencev, še posebej zdaj, ko se kar očitno kaže, česar
                     se je bilo bati, namreč, da se ne gre preveč zanašati na razumevanje in pomoč
                     Evrope pri demokratizaciji. A kljub vsemu slovensko spričevalo ni porazno: ni –
                     zaradi vas in zaradi vseh, v imenu katerih se zbirate in vztrajate: v obrambo
                     spomina, v obrambo svobode, v obrambo pameti; za demokratično in svobodno
                     Slovenijo.</p>
               </div>
            </div>
         </div>
         <pb n="085"/>
         <div type="div1">
            <head>Iz tujega tiska</head>
            <div type="div2">
               <head>Evropa in Ukrajina: preteklost in bodočnost</head>
               <docAuthor>Tymothy Snyder</docAuthor>
               <div type="div3">
                  <p>Zgodovina državnosti na področju Ukrajine se začenja z dvema arhetipsko
                     evropskima srečanjema. V srednjem veku je prišlo, kakor v Franciji in Angliji,
                     do srečanja z Vikingi. Možje s severa so hoteli odpreti trgovsko pot med
                     Vzhodnim in Črnim morjem in so uporabili ob Dnjepru ležeči Kijev za trgovsko
                     postajo. Njihov prihod je sovpadel s propadom hazarske države in njihovi
                     voditelji so se poročali z ženskami domačega slovansko govorečega prebivalstva.
                     Tako je nastala tvorba, ki je znana kot Kijevska Rusija. Kot vse države v
                     srednjeveški Evropi je bila Rusija poganska. Nihala je med Rimom in Bizancem,
                     dokler se niso njeni vladarji odločili za slednjega in prestopili v pravoslavno
                     vero. Rusijo so oslabili boji za nasledstvo, dokler je ni uničil prihod
                     Mongolov v 13. stoletju.</p>
                  <p>Na tej točki se je zgodovina Rusije razdelila. Največji del je prevzelo veliko
                     vojvodstvo Litva, ogromna vojaška država s prestolnico Vilno. Litovski veliki
                     knezi so postali dediči Rusije in so prevzeli številne kulturne pridobitve,
                     npr. pravne tradicije in slovanski jezik kot dvorni jezik. Veliki knezi so bili
                     sicer poganski Litovci, njihovi podložniki pa po večini vzhodni kristjani. Ko
                     so litovski veliki knezi s personalno unijo postali tudi poljski kralji, so
                     največji deli Ukrajine pripadli takrat največji evropski državi. Z ustavno
                     reformo leta 1569 se je država konstituirala v plemiško republiko, dvojno
                     državo Poljska-Litva. V tej »republiki obeh narodov« so ukrajinske dežele
                     pripadle poljski kroni, beloruske pa veliki kneževini Litvi. Tako je znotraj
                     stare Rusije nastala nova mejna črta. </p>
                  <p>To je bilo prvo razdobje oligarhičnega pluralizma v Ukrajini. Ukrajinsko
                     plemstvo je imelo sedeže in pravico do glasovanja v predstavništvih republike,
                     največji del prebivalstva pa je bil naseljen na ogromnih kmetijskih posestvih,
                     kjer so proizvajali žito za izvoz. Krajevnim vojskovodjem so se pridružili
                     poljski plemiči in tudi Judje, ki so pomagali uvesti v deželi fevdalni red.
                     Takrat so sodelovali Judje pri nastanku malih mest, ki so prišla v zgodovino
                     kot »štetli«.</p>
                  <p>Politične razmere so privedle do kozaške vstaje leta 1648, v kateri so
                     svobodnjaki, ki so se izognili obstoječemu sistemu, postavili njegov obstoj pod
                     vprašaj. Sklenili so usodno zvezo z rivalsko državo, ki je svoje korenine prav
                     tako imela v stari Rusiji, z Moskovsko veliko kneževino. Mesto Moskva je ležalo
                     na vzhodni meji Rusije in je ostalo, drugače kot večji del Rusije, pod
                     neposrednim mongolskim gospostvom. Medtem ko so področja današnje Belorusije in
                     Ukrajine prišla preko Vilna in Varšave v stik z renesanso in reformacijo,
                     nobeno od teh dveh gibanj ni doseglo Moskve. Osvoboditev Moskve izpod
                     mongolskega gospostva se običajno datira z letom 1480. Prav tako kot litovski
                     veliki knezi so se tudi moskovski veliki knezi imeli za dediče Kijevske Rusije.
                     Vendar po uničenju te srednjeveške države skoraj pol tisočletja niso izvajali
                     nad njenim področjem nobene oblasti. Največ časa sta Kijevu vladala Vilno in
                     Varšava. </p>
                  <p>S kozaškimi upori se začenja propad dvojne države Poljska-Litva; ustvarili so
                     pogoje za to, da je oblast nad Kijevom prešla od Poljske na moskovsko veliko
                     kneževino. 1667 je bilo ozemlje današnje Ukrajine razdeljeno med Poljsko-Litvo
                     in Moskvo, pri čemer je Kijev pripadel Moskvi. Tako je prišla velika kneževina
                     Moskva v stik z Evropo. Izobražena elita s kijevske univerze je odšla na sever,
                     da bi delala kot uradniki in strokovnjaki v rastoči državi. Ta vzorec se je
                     ponovil, ko je bila Poljska-Litva konec 18. stoletja popolnoma razdeljena med
                     veliko kneževino Moskvo (ki je med tem postala rusko carstvo), Prusijo in
                     habsburško monarhijo. Rusko carstvo, ki na področju višje izobrazbe ni imelo
                     nikake tradicije, je izobražence iz Vilna in Kijeva uporabilo v svoje namene. </p>
                  <p>V 19. stoletju je ukrajinsko narodno gibanje sledilo tipično evropskim zgledom.
                     Nekateri izobraženci, laiki in duhovniki so se začeli upirati svojim lastnim
                     biografijam in so razlagali, da subjekt zgodovine niso elite, ampak množice. Ta
                     razvoj se je pričel v Harkovu in se je od tam razširil v Kijev ter preko
                     rusko-habsburške meje v Lvov. Ukrajinski zgodovinarji 19. stoletja so spadali k
                     vodilnim zastopnikom vseevropskega gibanja »narodnjakov«, ki so romantizirali
                     preprosto ljudstvo. To gibanje je omogočilo predstavo o enotnem ukrajinskem
                     narodu prek meje med ruskim carstvom in habsburško monarhijo (kjer so na
                     majhnem področju, imenovanem Vzhodna Galicija, živeli ljudje, ki so, kot bi
                     rekli danes, govorili ukrajinsko).</p>
                  <pb n="086"/>
                  <p>Prva svetovna vojna je prinesla konec velikih imperijev in obenem prizadevanja,
                     da bi na osnovi Wilsonovega načela samoodločbe ustvarili nacionalne države. Kar
                     zadeva Ukrajino, je prišlo takoj do dveh tovrstnih poskusov, enega na področju
                     habsburške monarhije in enega v ruskem carstvu. Prvi poskus so preprečili
                     Poljaki, ki se jim je posrečilo, da so Vzhodno Galicijo vključili v svojo
                     državo. Drugi pa je imel proti sebi tako Rdečo kot tudi Belo armado, ki sta se
                     sicer med seboj bojevali, vendar pa sta soglašali v tem, da mora ostati
                     Ukrajina del večje politične enote. Čeprav je bilo ukrajinsko narodno gibanje
                     primerljivo z gibanji v drugih delih Evrope in čeprav se je za Ukrajino
                     bojevalo in zanjo umrlo več ljudi kot za večino drugih po letu 1918 nastalih
                     nacionalnih držav, je poskus propadel na celi črti. Po zapleteni vrsti
                     dogodkov, med katerimi je bil Kijev kakih dvanajstkrat zaseden, je zmagala
                     Rdeča armada. 1922 je nastala sovjetska Ukrajina kot del nove Sovjetske
                     zveze.</p>
                  <p>Ravno zato, ker je bilo ukrajinsko narodno gibanje tako težko zatirati in ker
                     je sovjetska Ukrajina tvorila zahodno mejno regijo Sovjetske zveze, je bilo
                     vprašanje njene evropske identitete od vsega začetka osrednjega pomena za
                     sovjetsko zgodovino. Za sovjetsko politiko je bilo značilno ambivalentno
                     stališče nasproti Evropi: sovjetska modernizacija naj bi kapitalistično moderno
                     Evrope posnemala – vsekakor samo zato, da bi jo prekosila. Pri tem so
                     prikazovali Evropo kot napredno ali kot dekadentno, glede na čas, perspektivo
                     in razpoloženje vodstva. V dvajsetih letih je sovjetska politika pospeševala
                     razvoj intelektualnega in političnega razreda v Ukrajini, ker so mislili, da se
                     bodo razsvetljeni Ukrajinci odločili za sovjetsko bodočnost. V tridesetih letih
                     je poskušala modernizirati podeželje Ukrajine, tako da je prenesla zemljo v
                     kolektivno lastnino in kmete napravila za uslužbence države. To je vodilo k
                     množičnemu odporu kmetov, ki so verjeli v zasebno lastnino, in k zmanjševanju
                     pridelkov. </p>
                  <p>Josip Stalin je ta spodletela prizadevanja spremenil v zmago, tako da je
                     napravil odgovorne na neuspeh ukrajinske nacionaliste in njihove inozemske
                     podpornike. V Ukrajini je množično rekviriral hrano, čeprav je točno vedel, da
                     je na ta način obsodil milijone ljudi na smrt od lakote, in uničeval ukrajinsko
                     inteligenco. Več kot tri milijone ljudi je v sovjetski Ukrajini umrlo od
                     lakote. Posledica je bil nov ustrahovalni režim, v katerem so Evropo
                     predstavljali le še kot grožnjo. Stalin je izrekel absurdno, ampak učinkovito
                     trditev, da so se Ukrajinci prostovoljno izstradali do smrti na povelje iz
                     Varšave. Kasneje je sovjetska propaganda oznanjala, da mora biti tisti, ki
                     omenja smrt od lakote, agent nacistične Nemčije. Tako se je pričela politika
                     fašizma in antifašizma, v kateri je bila Moskva braniteljica vsega dobrega in
                     so morali biti torej njeni kritiki fašisti. Ta učinkovita retorika pa nikakor
                     ni izključevala sovjetskega pakta z nacisti leta 1939. Ob sedanji povrnitvi
                     ruske propagande k antifašizmu je to pomembna točka, na katero se moramo
                     spomniti: retorika moralnega maniheizma je služila samo državi in ji zato ni
                     postavljala nobenih meja. Uporaba antifašizma kot strategije je nekaj čisto
                     drugega kot boj proti resničnim fašistom.</p>
                  <p>Ukrajina je bila v središču politike, ki jo je Stalin imenoval »notranje
                     koloniziranje«; in ona je bila tudi v središču Hitlerjevih načrtov za zunanje
                     koloniziranje. Njegov »Lebensraum« je bil v prvi vrsti Ukrajina, katere
                     rodovitno zemljo je hotel očistiti sovjetske oblasti in pridobiti za Nemčijo.
                     Nemci so načrtovali, da bodo obdržali Stalinovo kolektivno poljedelstvo,
                     kmetijske proizvode pa preusmerili z vzhoda na zahod. Pričakovali so, da bodo
                     na ta način izstradali približno trideset milijonov prebivalcev Sovjetske
                     zveze. Po tem mišljenju so bili Ukrajinci podljudje, nesposobni za normalno
                     politično življenje in uporabni samo za koloniziranje. Nobena evropska dežela
                     ni bila podvržena tako intenzivnemu koloniziranju kot Ukrajina in nobena ni
                     morala toliko trpeti. Med 1933 in 1945 je bila Ukrajina država z največjo
                     smrtnostjo na svetu. </p>
                  <p>V današnji Nemčiji ostaja vidik koloniziranja v veliki meri neopažen. Nemci
                     mislijo na zločine proti Judom in proti (zmotno z Rusijo identificirani)
                     Sovjetski zvezi, skoraj nihče v Nemčiji pa ne spozna, da je bila glavni predmet
                     kolonialnega mišljenja in delovanja Nemčije Ukrajina. Tako odlični nemški
                     politiki kot npr. Helmut Kohl se še danes ne obotavljajo izključevati
                     Ukrajincev iz veljavnih pravil mednarodnega prava. Miselnost, da so Ukrajinci
                     manjvredni ljudje, še traja, sedaj z zlonamernim zasukom, da se dela Ukrajince
                     krive za zločine, ki so se zgodili v Ukrajini, ki pa so bili v resnici nemška
                     politika in do katerih brez nemške vojne in nemške kolonizacijske politike
                     nikdar ne bi prišlo.</p>
                  <p>Čeprav je bil Hitlerjev glavni cilj uničenje Sovjetske zveze, je izhajal iz
                     nujnosti pakta s Sovjetsko zvezo, da je lahko začel oboroženi konflikt. Ko je
                     postalo jasno, da se bo Poljska bojevala, je pridobil Hitler Stalina za dvojno
                        <pb n="087"/>
                     <figure>
                        <graphic url="slike_z_95/z_95_39.png"/>
                        <head>Slovenska zima, podobna ukrajinski <name>Tamino Petelinšek</name>
                        </head>
                     </figure><pb n="088"/> invazijo. Stalin je že leta čakal na to povabilo, kajti
                     sovjetska politika je že dolgo nameravala razbiti Poljsko. Razen tega pa je
                     videl Stalin v zvezi s Hitlerjem, torej v sodelovanju s skrajno evropsko
                     desnico, ključ do uničenja Evrope. Nemško-sovjetska zveza, je upal, bo Nemčijo
                     usmerila proti evropskim sosedom in privedla do oslabitve ali celo uničenja
                     evropskega kapitalizma. Ta predstava se, kot bomo še videli, sploh ne razlikuje
                     dosti od računov, ki jih danes dela Putin.</p>
                  <p>Posledica nemško-sovjetske invazije sta bila poraz Poljske in razbitje poljske
                     države, prišlo pa je tudi do pomembnega razvoja znotraj ukrajinskega
                     nacionalizma. V tridesetih letih v Sovjetski zvezi ni bilo ukrajinskega
                     narodnega gibanja; to bi bilo popolnoma nemogoče. Na Poljskem pa je obstajalo
                     teroristično podtalno gibanje z imenom Organizacija ukrajinskih nacionalistov
                     (OUN). V mirnih časih je pomenilo komaj še kaj več kot neprijetnost, v vojski
                     pa je njegov pomen zrasel. OUN se je borila prav tako proti poljski kot proti
                     sovjetski oblasti nad, po njenem mnenju, ukrajinskimi področji in je tako
                     videla v nemški zasedbi vzhoda edino možnost za ustanovitev ukrajinske države.
                     Tako je OUN leta 1939 podpirala Nemčijo pri invaziji na Poljsko in potem spet
                     1941, ko je Nemčija izdala svojo zaveznico in napadla ZSSR.</p>
                  <p>Tudi sovjetska zasedba vzhodne Poljske od 1939 do 1941 je ugodno vplivala na
                     ukrajinski nacionalizem. Vladajoči razred Poljske in voditelji ukrajinskih
                     političnih strank so bili deportirani ali umorjeni. Ukrajinski nacionalisti, ki
                     so bili navajeni živeti v podzemlju, so jo bolje odnesli. Mnogi levo usmerjeni
                     ukrajinski revolucionarji, ki so bili pred vojno zelo številni, so po izkušnjah
                     s sovjetsko oblastjo prešli k skrajni desnici. Poleg tega so sovjeti umorili
                     voditelja OUN, kar je spet privedlo do boja za premoč med dvema mladima možema,
                     Stepanom Bandero in Andrijem Melnykom.</p>
                  <p>1941 so preizkusili ukrajinski nacionalisti politično kolaboracijo z Nemčijo in
                     so bili neuspešni. Stotine se jih je udeležilo nemškega napada na Sovjetsko
                     zvezo kot obveščevalci in tolmači, in nekateri so pomagali Nemcem pri
                     organizaciji pogromov. Ukrajinski nacionalistični politiki so poskušali dobiti
                     plačilo za to kolaboracijo tako, da so junija 194l oklicali neodvisno Ukrajino.
                     Hitler se za tako tvorbo sploh ni zanimal. Mnogi nacionalistični voditelji so
                     bili umorjeni ali zaprti, Stepan Bandera je prebil preostanek vojne v
                     Sachsenhausnu. Mnogi Ukrajinci so še dalje kolaborirali z Nemci, da bi zbrali
                     vojaške izkušnje ali v upanju na politični preobrat in za primer, da bi jih
                     Nemci vendar enkrat potrebovali. Ampak kot povsod v Evropi je imela praktična
                     kolaboracija komaj kaj opraviti s politiko.</p>
                  <p>V teku vojne so se mnogi ukrajinski nacionalisti pripravljali na vstajo v času,
                     ko bo nemška oblast nadomeščena s sovjetsko. V Sovjetski zvezi so videli
                     svojega glavnega nasprotnika, deloma iz ideoloških razlogov, predvsem pa, ker
                     je kazalo, da bo vojno dobila. V Voliniji so ukrajinski nacionalisti
                     organizirali Ukrajinsko vstajniško armado (UPA), katere naloga je bila,
                     premagati Sovjete, potem ko bi ti premagali Nemce. 1943 je UPA izvedla množično
                     etnično čiščenje med Poljaki in morila hkrati Jude, ki so se skrivali pri
                     Poljakih. Pri tem sploh ni šlo za kolaboracijo z Namci, ampak za morilski del
                     nacionalne revolucije, kot so jo razumeli voditelji. Nato so se borili
                     ukrajinski nacionalisti proti Sovjetom v partizanski vojni, v kateri sta obe
                     strani uporabljali vsa sredstva. Hruščov je bil tisti, ki je ukazal, naj
                     sovjeti nacionaliste še prekašajo v brutalnosti, da bi tako zastrašili domače
                     prebivalstvo. </p>
                  <p>Politična kolaboracija in vstaja ukrajinskih nacionalistov sta navsezadnje
                     pomenili v zgodovini nemške okupacije samo dejavnika podrejenega pomena. Zaradi
                     vojne je bilo na področju današnje Ukrajine pobitih kakih šest milijonov ljudi,
                     med njimi približno 1,5 milijona Judov. Nemci so preizkusili svoje tehnike
                     množičnega uničevanja v Kamenec- Podolsku in v Babinem Jaru, kjer so z
                     množičnim streljanjem pobili več kot 20 000 oziroma 30 000 Judov. V vsej
                     zasedeni sovjetski Ukrajini so domačini kolaborirali z Nemci, tako kot tudi v
                     zasedeni Sovjetski zvezi in v vsej zasedeni Evropi.</p>
                  <p>A v Ukrajini so Nemci pobili veliko več ljudi, kot pa jih je z njimi
                     kolaboriralo, in to ne velja za nobeno drugo zasedeno deželo v Zahodni Evropi.
                     Zato se je bojevalo veliko več ljudi iz Ukrajine proti Nemcem kot na njihovi
                     strani, in tudi to ne velja za nobeno drugo zasedeno zahodnoevropsko
                     deželo.Velika večina Ukrajincev, ki se je v vojni bojevala, je nosila uniformo
                     Rdeče armade. V boju proti Wehrmachtu je padlo več Ukrajincev kot vseh
                     ameriških, britanskih in francoskih vojakov skupaj. V Nemčiji vse do danes
                     obstaja slepota za ta dejstva, ker se na Rdečo armado zmotno gleda kot na rusko
                     armado – enačenje, ki ga prakticira tudi propaganda v današnji Rusiji. Če je
                     Rdeča armada ruska armada, morajo biti torej Ukrajinci sovražniki. To miselnost
                     je izumil ob koncu vojne sam Stalin. <pb n="089"/>Ideja o veliki domovinski
                     vojni je služila trem ciljem: dogajanje naj bi se pričelo 1941 namesto 1939,
                     tako da je bil nemško-sovjetski pakt potisnjen v pozabo; Rusijo je pomaknila v
                     središče dogajanja, čeprav je bila Ukrajina v veliko višji meri v središču
                     vojne; in popolnoma je ignorirala trpljenje Judov.</p>
                  <p>Današnji politiki spominjanja daje daleč močnejši pečat povojna propaganda kot
                     pa vojna izkušnja. Noben od današnjih oblastnikov se ne spominja več druge
                     svetovne vojne, čeprav, kot se zdi, marsikateri vodilni ruski politik verjame
                     verziji zgodovine, ki se je je naučil v šoli. Današnji politični voditelji
                     Rusije so otroci sedemdesetih let in tako tudi vojnega kulta Brežnjeva. Velika
                     domovinska vojna je stvar Rusov, Ukrajinci in Judje v njej ne nastopajo. Judje
                     so trpeli več kot katerakoli druga skupina sovjetskega prebivalstva, ampak
                     holokavst kot tak v sovjetski zgodovini ni imel mesta. Nastopal je kvečjemu v
                     protizahodni propagandi, v kateri je trpljenje Judov v celoti prikazano kot
                     krivda ukrajinskih in drugih nacionalistov – ljudi, ki so živeli na področjih,
                     ki jih je Stalin zasedel kot Hitlerjev zaveznik, in ljudi, ki so se upirali
                     sovjetski silam, ko so se 1945 vrnile. Na to tradicijo so se priklopili ruski
                     propagandisti v sedanji ukrajinski krizi: popolna ravnodušnost do holokavsta,
                     kolikor ga ne morejo uporabiti kot politični instrument za manipulacijo ljudi
                     na Zahodu. </p>
                  <p>V sedemdesetih letih je bila Sovjetska zveza rusificirana, in sicer na čisto
                     poseben način. Prišli so do ideološkega zaključka, da obstajajo razredi samo
                     znotraj same Sovjetske zveze, ne pa tudi znotraj posameznih narodov. Tako
                     potrebuje Sovjetska zveza samo en sam misleči razred in ne več nacionalnih
                     razredov te vrste. Kot posledica je bila ukrajinščina pregnana in šol in še
                     posebno iz višjega izobraževanja. Tako je obdržala pomen kot jezik nizke in
                     paradoksno obenem visoke kulture, kajti takrat nihče v Sovjetski zvezi ni
                     osporaval obstoja samostojne ukrajinske tradicije v umetnosti in v
                     humanističnih vedah. V taki atmosferi so razvijali ukrajinski patrioti in
                     predvsem ukrajinski nacionalisti civilnodružbeno razumevanje ukrajinske
                     identitete. V tem so jih podpirali izseljeni poljski intelektualci, ki so v
                     sedemdesetih in osemdesetih letih pripravljali zunanjo politiko za čas po
                     komunizmu.</p>
                  <p>Ti intelektualci, zbrani okrog Jerzyja Giedroyca in časopisa
                        <emph>Kultura</emph> v Parizu, so stali na stališču, da je Ukrajina narod v
                     istem smislu kot Poljska, in bodoča neodvisna Poljska mora priznati bodočo
                     neodvisno Ukrajino – ne da bi razpravljali o mejah. Te so bile takrat sporne,
                     kajti Poljska je v teku vojne izgubila ozemlja, ki jih danes imenujemo Zahodna
                     Ukrajina. To je bil z današnjega gledišča prvi korak Ukrajine kot tudi Poljske
                     v smeri pravnih in ustavnih norm povojne Evrope. Predvideno priznanje Ukrajine
                     znotraj obstoječih mej je bilo 1989 osnova poljske zunanje politike po
                     »evropskih standardih«. V odločilni fazi med 1989 in 1991 in prvič v zgodovini
                     so imeli ukrajinski aktivisti samo enega sovražnika: Sovjetsko zvezo. Decembra
                     1991 je več kot 90 % prebivalcev sovjetske Ukrajine (z večino v vseh regijah)
                     glasovalo za neodvisnost. </p>
               </div>
               <div type="div3">
                  <head>*</head>
                  <p>Nato sta šli Rusija in Ukrajina po ločenih poteh. Privatizacija in brezzakonje
                     sta v obeh državah vodili v oligarhijo. V Rusiji je oligarhe centralizirana
                     država nadzorovala, medtem ko je v Ukrajini nastala neka svojevrstna, čudna
                     oblika pluralizma. Prav do najnovejšega časa so vsi ukrajinski predsedniki v
                     zunanji politiki nihali med Vhodom in Zahodom in v notranji politiki med
                     različnimi klani oligarhov. </p>
                  <p>Nenavadno pri Viktorju Janukoviču je bilo, da je poskušal napraviti konec
                     slehernemu pluralizmu. V notranji politiki je uvedel navidezno demokracijo, pri
                     čemer je bila njegov najljubši nasprotnik skrajno desna stranka Svoboda. V tej
                     konstelaciji je lahko dobival volitve in razlagal inozemskim opazovalcem, da je
                     vsekakor boljši kot pa nacionalistična alternativa. V zunanji politiki se je
                     hočeš nočeš čutil pristaša Vladimirja Putina. Janukovič je bil tako korupten,
                     da bi resno sodelovanje z Evropsko zvezo – in to implicira priznavanje
                     določenih pravnih norm – pokopalo njegovo gospodarsko moč. Zdi se, da je iz
                     državne blagajne pokradel toliko, da je bila država 2013 tik pred bankrotom,
                     kar je ga je napravilo dovzetnega za ruski pritisk. Moskva je bila pripravljena
                     prezreti njegova dejanja in mu odobriti kredit za pokritje najnujnejših dolgov,
                     vsekakor za določeno politično ceno.</p>
                  <p>Tudi še iz nekega drugega razloga po l. 2013 ni bilo več mogoče nihati med
                     Rusijo in Zahodom. Moskva namreč od pred kratkim ni več sinonim za rusko državo
                     z bolj ali manj predvidljivimi interesi, ampak se ta zavzema za daleč bolj
                     grandiozen projekt evrazijske integracije. Evrazijski projekt obstaja iz dveh
                     delov: nastanka prostotrgovinske cone med Rusijo, Ukrajino, Belorusijo in
                     Kazahstanom in pa razbitja Evropske zveze s pomočjo podpiranja skrajne desnice
                     v Evropi. Putinov cilj <pb n="090"/>je bil in je skrajno preprost. Njegov režim
                     je odvisen od prodaje nafte in zemeljskega plina Zahodni Evropi. Enotna Evropa
                     bi lahko pod pritiskom nepreračunljive Rusije ali globalnega segrevanja ali
                     obeh faktorjev našla pot k skupni energijski politiki, ki bi jo napravila
                     neodvisno od Rusije. Neenotna Evropa pa bi ostala navezana na dobavo ruske
                     energije. </p>
                  <p>Vendar pa, kakor hitro formuliran, se je Putinov ponosni načrt raztreščil na
                     realnosti ukrajinske družbe. Poskus, da bi pritegnil Ukrajino v evrazijsko
                     vplivno območje, je privedel do natančno nasprotnega učinka: novembra 2013 je
                     Rusija s političnimi sredstvi odvrnila Janukoviča od podpisa leta
                     pripravljanega pridružitvenega sporazuma z Evropsko zvezo. To je privedlo v
                     Ukrajini do protestov, za katerih razbitje je Rusija ponudila velik kredit in
                     ugodne cene za plin. Januarja 2014 so po ruskem zgledu uvedeni drakonski zakoni
                     spremenili protest v množično gibanje. Milijoni ljudi, ki so se zbrali za mirne
                     demonstracije, so bili nenadoma ožigosani kot kriminalci. Del protestnikov se
                     je pričel braniti pred policijsko silo. Nazadnje je Rusija jasno povedala, da
                     mora Janukovič Kijev očistiti demonstrantov, če hoče dobiti denar. Februarja je
                     sledil ostrostrelski pokol, ki je prinesel nedvomno moralno in politično zmago
                     revolucionarjem in je Janukoviča prisilil k begu v Rusijo. Poskus, da bi v
                     Ukrajini uvedli diktaturo, je povzročil ravno nasprotno: povratek k
                     parlamentrni oblasti, napoved predsedniških volitev in k Evropi usmerjeno
                     zunanjo politiko.</p>
                  <p>Ta uspeh ni povzročil le, da je postala revolucija v Ukrajini polom za rusko
                     zunanjo politiko, ampak da je pomenila tudi nevarnost za ruski režim doma.
                     Šibkost Putinove politike je v tem, da ne ve kaj početi z delovanjem svobodnih
                     ljudi, ki se v odzivanju na nepredvidljiva zgodovinska dogajanja sami
                     organizirajo. Ruska propaganda je prikazovala ukrajinsko revolucijo kot
                     nacistični puč in je zahodnim Evropejcem očitala, da podpirajo domnevne
                     naciste. Ta verzija je bila sicer smešna, ampak v Putinovem miselnem svetu
                     daleč udobnejša, ker je umaknila polom ruske zunanje politike iz vidnega
                     obzorja in je spontano akcijo Ukrajincev nadomestila z inozemsko zaroto. </p>
                  <p>Posledično je prišlo do aneksije Krima in do postopne invazije na Doneck in
                     Lugansk. To pomeni ogromen izziv za evropski varnostni red in za ukrajinsko
                     državo. Kar se je tu zgodilo in se še dogaja, nima nič opraviti z voljo
                     ljudstva ali z zaščito pravic manjšine: mnenjske ankete na Krimu niso nikoli
                     pokazale večine za priključitev Rusiji in rusofoni Ukrajinci uživajo v vsej
                     deželi daleč več svobode kot Rusi v Rusiji. Pri aneksiji Krima si je Putin
                     značilno pomagal s svojimi ekstremističnimi zavezniki v vsej Evropi. Nobena
                     ugledna organizacija ni smela opazovati volilne farse, pri kateri naj bi 97 %
                     prebivalcev Krima glasovalo za priključitev. Ampak z vseh vetrov zbrana
                     delegacija iz desno usmerjenih populistov, neonacistov in članov nemške stranke
                     Levih je bila z veseljem pripravljena priti in potrditi izide. Nemško
                     zastopstvo na Krimu je bilo sestavljeno iz štirih članov Levih in enega člana
                     nove desnice – zelo prozorna kombinacija.</p>
                  <p>Stranka Levih je delovala v okviru virtualne resničnosti, ki jo je ustvarila
                     ruska propaganda, ki je evropski levici z gledišča Moskve dodelila nalogo
                     kritizirati ukrajinsko, ne pa evropske in še celo ne ruske desnice. Taka
                     kritika pa je brez vsake podlage. Ukrajina ima skrajno desnico. Svoboda,
                     Janukovičeva hišna opozicija, ima v Jazenjukovi vladi tri od dvajsetih
                     ministrov. Glede na 3-odstotno podporo volilcev je tako preveč zastopana. Od
                     tistih, ki so se med revolucijo bojevali proti policiji, so pripadali nekateri
                     – vendar nikakor večina – novi skupini z imenom Rdeči sektor, ki pa bi po
                     anketi aprila 2014 pri volitvah v parlament dobila kvečjemu 1,8 % glasov.
                     Predsedniške volitve maja so nazadnje potrdile, kako malo popularna in kako
                     šibka je v Ukrajini skrajna desnica – zato je Moskva tem volitvam tako
                     nasprotovala. Če ima torej skrajna desnica v Ukrajini določeno podporo, je ta
                     vendar daleč manjša kot v večini članic Evropske zveze.</p>
                  <p>Revolucionarne situacije so zmeraj ugodne za ekstremiste in gotovo je tu na
                     mestu previdnost. Presenetljivo je, da sta se Kijev in Ukrajina takoj po
                     revoluciji vrnila k redu in da je nova vlada ohranila spričo ruske invazije
                     skoraj neverjetno mirnost. V državi obstajajo globoka mnenjska razhajanja,
                     ampak do nasilja prihaja samo v področjih, ki jih nadzorujejo proruski
                     separatisti. </p>
                  <p>Opazovalci, ki kritizirajo ukrajinsko desnico, pogosto prezrejo dve bistveni
                     stvari. Prvič je ukrajinska revolucija izšla iz levice. Bila je množično
                     gibanje, kot ga Evropejci in Američani poznajo samo še iz zgodovinskih knjig.
                     Njen nasprotnik je bil avtoritarni kleptokrat, in njene glavne zahteve so bile
                     socialna pravičnost in pravna država. Sprožil jo je časnikar afganistanskega
                     porekla, njeni prvi žrtvi sta bila Armenec in Belorus, podpirali so jo <pb
                        n="091"/>tako muslimanski krimski Tatari kot številni ukrajinski Judje.
                     Judovski veteran Rdeče armade je bil eden od žrtev ostrostrelcev in številni
                     veterani izraelskih obrambnih sil so se bojevali za svobodo Ukrajine. </p>
                  <p>Majdan je bil dvojezičen, ukrajinski in ruski, kajti Kijev je dvojezično mesto,
                     Ukrajina je dvojezična dežela in Ukrajinci so dvojezično ljudstvo. Motor
                     revolucije je bil rusko govoreči kijevski srednji razred. Sedanja vlada je
                     čisto samoumevno mnogonarodna in mnogojezična. Ukrajina je kozmopolitska
                     dežela, v kateri imata jezik in narodna pripadnost manj pomena, kot mnogi
                     mislijo. Dejansko domujejo danes v Ukrajini največji in najpomembnejši svobodni
                     mediji v ruščini, kajti ti izhajajo tudi v ruščini in tu vlada svoboda misli.
                     Putinova trditev, da hoče ščititi rusko govoreče prebivalstvo v Ukrajini, je v
                     več ozirih absurdna, in v enem še posebej: v Ukrajini lahko ljudje rečejo po
                     rusko, kar hočejo – v Rusiji tega ne morejo. Separatisti na vzhodu države, ki
                     glede na ankete sestavljajo le manjšino, protestirajo za pravico, da se
                     pridružijo državi, v kateri proteste zatirajo. Blokirali so volitve, v katerih
                     bi lahko izrazili legitimne interese na vzhodu živečih Ukrajincev. Če se te
                     pokrajine priključijo Rusiji, njihovi prebivalci v bodoče ne bodo več imeli
                     možnosti za svobodne volitve.</p>
                  <p>Druga točka, ki se rada prezre, je, da je avtoritarna skrajna desnica v Rusiji
                     neskončno nevarnejša kot v Ukrajini. Prvič, ker je na oblasti, drugič, ker nima
                     nobenega tekmeca, ki ga bi bilo mogoče resno jemati. Poleg tega se ji ni treba
                     podvreči nobenim volitvam in se ozirati na mednarodna pričakovanja. In
                     zasleduje danes zunanjo politiko, ki odkrito stavi na etniziranje sveta: nobene
                     vloge nima, kaj je državljan v pravnem oziru ali po svojih lastnih referencah.
                     Dejstvo, da govori rusko, pomeni, da je »pripadnik naroda«, ki potrebuje
                     zaščito Rusije, in to upravičuje invazijo. </p>
                  <p>Ruski parlament je pooblastil Putina, da zasede celotno Ukrajino in da spremeni
                     njene socialne in politične strukture: skrajno radikalen cilj. Poljskemu
                     zunanjemu ministru je tudi poslal pismo, v katerem predlaga, da se Ukrajina
                     razdeli med Poljsko in Rusijo. V popularni ruski televiziji delajo Jude
                     odgovorne za holokavst; v največjem časniku <emph>Izvestija</emph> je Hitler
                     rehabilitiran kot razumen državnik, ki je reagiral na zahodni pritisk. Na
                     obletnico konca vojne so po ulicah korakali ruski neonacisti. </p>
                  <p>Vse to je v sozvočju z osnovnimi ideološkimi postavkami evrazijske ideje.
                     Medtem ko evropska integracija izhaja iz premise, da sta bila
                     nacionalsocializem in stalinizem negativna pojava, izhaja evrazijska
                     integracija iz postmoderne premise, da je zgodovina razprodajna miza koristnih
                     idej. Medtem ko evropska integracija predpostavlja svobodno demokracijo, jo
                     evrazijska ideologija izrecno odklanja. Najpomembnejši evrazijski ideolog
                     Aleksander Dugin, ki je nekdaj zahteval fašizem, »tako rdeč kot naša kri«, je
                     danes deležen večje pozornosti kot kadar koli poprej. Njegove tri temeljne
                     politične ideje – nujnost, kolonizirati Ukrajino; dekadenca Evropske zveze; in
                     želja po alaternativnem evrazijskem projektu, ki bi segal od Lizbone do
                     Vladivostoka – so danes formulirane kot uradna ruska zunanja politika, čeprav
                     ne v tako divji obliki kot pri njem. Medtem je postal Dugin svetovalec
                     separatističnih voditeljev na vzhodu Ukrajine. </p>
                  <p>Predsednik Putin se danes predstavlja kot boter skrajne evropske desnice, in
                     njeni voditelji mu radi sledijo. Protislovje je očitno: ruska propaganda trdi
                     nasproti Zahodu, da ukrajinski problem obstaja v tem, da je njena vlada preveč
                     desna, medtem ko Rusija istočasno kuje koalicijo z evropsko radikalno desnico.
                     Člani zahodnih strank z desnega roba političnega spektra so romali na Krim in
                     hvalili plebiscit kot model za Evropo. Anton Šehovcov, strokovnjak za evropsko
                     desnico, spominja ob tem, da je bolgarska skrajna desnica svojo kampanjo za
                     volitve v evropski parlament začela v Moskvi; italijanska Fronte Nazionale
                     hvali Putina za njegov »pogumen nastop proti mogočnemu homoseksualnemu lobiju«;
                     neonacisti Zlate jutranje zarje vidijo v Rusiji branilko Ukrajine pred
                     »mednarodnim oderuštvom«; Heinz-Christian Strache, šef avstrijske FPÖ,
                     ponavlja, da je Putin »brezmadežen« demokrat, in celo Nigel Farage, predsednik
                     britanske Independence Party, je nedavno menil v televizijski debati, da ima
                     Evropska zveza v Ukrajini »krvave roke«.</p>
                  <p>Kar povezuje rusko vodstvo in skrajno evropsko desnico, je osnovna nepoštenost,
                     laž, temelječa na samoprevari, v kateri pa je potencial za zrušitev obstoječe
                     mirovne ureditve. Rusko vodstvo zliva na Evropo posmeh in porog, ko jo
                     prikazuje kot zabavišče homoseksualcev, hkrati pa je ruska elita na vseh
                     ravneh, kar si jih je mogoče zamisliti, odvisna od Evropske zveze. Profitira na
                     račun evropske predvidljivosti, pravne državnosti in kulture, v Evropi pere
                     denar, ustanavlja svoja vzorna podjetja, tja pošilja svoje otroke v šole in tam
                     preživlja svoje počitnice. Evropa je tako osnova ruskega sistema kot tudi
                     njegov varnostni <pb n="092"/>
                     <figure>
                        <graphic url="slike_z_95/z_95_40.png"/>
                        <head>Je Ukrajina daleč od Slovenije? <name>Tamino Petelinšek</name>
                        </head>
                     </figure> ventil. Prav tako uživa povprečni volivec Stracheja ali Le-Pena
                     neštete elemente miru in blaginje, ki so rezultat evropske integracije, kot
                     samoumevne. Paradni zgled za to je možnost, da se na svobodnih in poštenih
                     demokratičnih volitvah določa evropski parlament – imajo jo tudi nasprotniki
                     Evropske zveze. </p>
                  <p>Tako kot Putin se tudi Strache in Le Pen zapletata v očitno protislovje. Vse
                     prednosti miru in blaginje naj ostanejo, tudi če Evropa spet postane
                     konglomerat nacionalnih držav. Da so ukrajinske predsedniške volitve 25. maja
                     2014 sovpadle z volitvami v evropski parlament, sploh ni slučaj. Glas za
                     Stracheja ali Le Pena ali tudi za Faragea je bil v teh okoliščinah glas za
                     Putina – in poraz za Evropo zmaga za Evrazijo.</p>
                  <p>Resničnost pa je taka, da lahko samo združena Evropa primerno reagira na
                     agresivno rusko petrodržavo, nikakor pa ne skupek sprtih nacionalnih držav.
                     Jasno pa je, da je povratek k nacionalni državi nemogoč. Integracija bo
                     napredovala, samo obliko je mogoče izbirati. Politiki in intelektualci so
                     nekdaj radi govorili, da ni alternative za evropski projekt, vendar ta sedaj
                     je: Evrazija.</p>
                  <p>Ukrajina nima zgodovine brez Evrope, ampak tudi Evropa nima zgodovine brez
                     Ukrajine. Ukrajina nima bodočnosti brez Evrope, pa tudi Evropa nima bodočnosti
                     brez Ukrajine. Skozi stoletja so v Ukrajini odmevale prelomnice evropske
                     zgodovine. Zdi se, da to velja še danes. Kako se bodo stvari razvijale, pa je
                     odvisno od Evropejcev. </p>
                  <p>Vir: Transit 45, 2014</p>
                  <p>Prevedel Marko Kranjec</p>
               </div>
            </div>
         </div>
         <pb n="093"/>
         <div type="div1">
            <head>Po branju </head>
            <div type="div2">
               <head>Alain Besançon: Zlo stoletja</head>
               <docAuthor>Blaž Knez</docAuthor>
               <div type="div3">
                  <p>Že od sredine tridesetih let je v uporabi izraz antifašizem, ki je genialno
                     premišljeno geslo. V isti koš postavlja nacizem, Mussolinijev fašizem, Francov
                     in Salazarjev režim ter vsak režim, ki nasprotuje komunizmu, nazadnje, v kakšni
                     deželi pod Triglavom, vključuje tudi vsako dejavnost, ki zavrača titoizem. Z
                     govorjenjem o antinacizmu bi zgodovinsko nehote primerjali Hitlerjev režim s
                     Stalinovim. Ugotovili bi, da sta si podobna in da se v naravi razlikujeta od
                     drugih režimov. Takšne in podobne misli se prepletajo ob branju knjige, ki jo
                     je napisal nekdanji član (pet let) francoske komunistične partije. Svoje
                     življenje je nato posvetil večdesetletnemu raziskovanjem totalitarizmov.</p>
                  <p>Že v Jugoslaviji leta 1971 je izšla knjiga Karla Štajnerja 7000 dni v Sibiriji.
                     Čeprav je avtor v uvod zapisal, da ni njegov namen dokazovati zablode
                     komunizma, bralca ni pustil brezbrižnega. V splošnem pomanjkanju legalnega
                     kritičnega branja na temo komunističnega sistema je knjiga takrat marsikomu
                     pomagala zavrniti razlage o dobrih namenih in slabih partijcih. Leta 1990 je
                     izšla knjiga Rdeči horizonti. Pričevanje šefa Ceausescove obveščevalne službe,
                     ki je iz Romunije pobegnil na Zahod, je druga kultna knjiga, ki jo omenjam in
                     je izšla še v totalitarnem sistemu. Podrobno je opisala diktatorjevo obnašanje
                     znotraj Romunije, odnose med komunističnimi vladarji in vezi z Zahodom. Če si
                     jo v tistem času prebral, si dobil občutek, da je tudi ta pomagala k prebujenju
                     zatiranih narodov in pospešila začetek žametne revolucije. In vendar se odnos
                     do zgodovine ponavlja. Za srednji vek velja, da je bil doba temačnosti. Danes
                     čedalje več ljudi potuje in na lastne oči spoznava in občuduje dosežke tega
                     obdobja. Za nosilko neverjetnega razvoja takratne znanosti je spoznana Cerkev.
                     Inštitucija pa kljub temu še vedno velja za dežurnega krivca za pojav kuge,
                     Turkov, zaostalosti in lakote … Podobno vztrajnost kaže vsesplošni odnos do
                     komunizma, pa tudi do »protifašizma«, v naših krajih pa se vzpostavlja
                     »ljubezen do tovariša Tita«, občudovanje »dražgoške bitke« in podobnih
                     mitov.</p>
                  <p>Zlo stoletja je knjiga založbe Družina, ki je na 158 straneh natisnjena v 800
                     izvodih. Njen podnaslov <emph>O komunizmu, nacizmu in edinstvenosti judovskega
                        holokavsta</emph> pa že pred branjem daje upanje. Morda pa je končno prav
                     avtorju Alainu Besançonu dovolj jasno <figure>
                        <graphic url="slike_z_95/z_95_41.png"/>
                        <head><name/>
                        </head>
                     </figure> uspelo pokazati, da ni nič nenavadnega, če si upaš primerjati
                     totalitarizme med seboj. Res pa že na prvi strani avtorjevega predgovora k
                     slovenski izdaji začutimo avtorjevo zavedanje ujetosti v vezi družbene
                     sprejemljivosti komunizma in neprimernosti komparacionizma. Spoznanje, da tudi
                     med francoskimi akademiki veljajo določena pravila, je grenko. In pravila se s
                     časom še zaostrujejo. Vredno je omeniti, da so avtorji vseh treh omenjenih
                     knjig (bivši) komunisti!</p>
                  <p>Zanimivo je avtorjevo razmišljanje o razmerju med pozabo komunizma in skrajno
                     dobrim spominjanjem nacizma. Judje so prevzeli skrb za spomin na holokavst
                     zaradi verske dolžnosti, ki je vezana na hvalo in spraševanje Boga, ki je
                     obljubil posebno varstvo oziroma kazen za krivico in zločin. Človeštvo se torej
                     mora za zavest o holokavstu zahvaliti judovskemu spominu. Ljudstva, ki so
                     pozabila na lastne usode, so v resnici uganka. Kljub temu je holokavst vstopil
                     v zavest ljudi šele več let po vojni, med drugim je k večji prepoznavi
                     pripomogla ustanovitev judovske države. Svoje pa je prispevala tudi slaba vest
                     krščanskega sveta, ki je dolgo gojil mačehovski odnos do judovstva. Vprašanje
                     holokavsta tako deli odnos do dvajsetega stoletja, ko v ničemer ne obravnava
                     komunizma. Nenavadnost je v tem, da so Judje pri komunističnem eksperimentu
                     sodelovali, pri nacističnem pa so bili že v osnovi izločeni iz igre. Po
                     Eichmannovem procesu je holokavst s svojimi razsežnostmi postal osrednji
                     dogodek, <pb n="094"/>pa tudi temelj in osnova legitimnosti vsega judovstva,
                     predvsem pa judovske države. Na drugi strani pa je že poročilo Hruščova iz leta
                     1956, ki govori o boljševiškem terorju, ostalo brez promotorja in mecena. Brez
                     pravega odziva so ostala tudi vsa kasnejša razkritja … </p>
                  <p>Prvo poglavje knjige nosi naslov Fizično uničenje. Po shemi, ki ponazarja
                     uničenje Judov, primerjalno obravnava tudi komunistične prijeme, ki se
                     nenavadno ujemajo: razlastitev, koncentracija, pohodi morilskih akcij,
                     deportacije, lakota in brezimnost. Vleče zanimive vzporednice med prijemi obeh
                     totalitarizmov. Zanimiva je primerjava številk. Pripadnikov Gestapa je bilo
                     nekaj tisoč, medtem ko je število pripadnikov KGB doseglo pol milijona. V DDR
                     je Stasi zaposloval več ljudi kot Gestapo v vsej Nemčiji.</p>
                  <p>Vendar so pri komunizmu stvari praviloma bolj zapletene, prikrite, zabrisane.
                     Nacizem pa se da lažje razkrinkati, morda tudi zato, ker je bil zasačen sredi
                     akcije. Med težje določljive prijeme sodijo na primer sodne usmrtitve, ki so
                     značilnost komunističnega sistema. Dejstvo, da so se le-te v Sloveniji dogajale
                     v manjši meri, pove prav malo, saj je naše področje po tem kazalniku bližje
                     nacističnemu prijemu z izvensodnimi poboji.</p>
                  <p>Drugo poglavje govori o moralnem uničenju. Avtor najprej opozori na
                     poneumljanje, ki je sad vsakršne ideologije. Je pa tudi pogoj za moralno
                     uničenje. Del tega demonskega načrta je tudi vzpostavitev liturgičnega jezika.
                     Poglavje razloži, kako družba reagira na totalitarizma. Nacizem je s
                     ponarejanjem dobrega mobiliziral ljudi za »obnovo naravnega reda«, ki naj bi ga
                     porušili krščanstvo, demokracija, vladavina zlata, boljševizem in Judje. Avtor
                     trdi, da so v resnici ljudje Hitlerju sledili zaradi nacionalizma, ne zaradi
                     nacizma. Nacistična vzgoja, ki so jo izvajali nekaj let, je po vojni vsaj v
                     zahodni coni takoj izpuhtela. Komunizem pa je s ponarejanjem dobrega bolje
                     uspel. Obuditi naj bi želel naravo brez hierarhije, ki ni kruta in neizprosna,
                     kakršno je občudoval nacizem. Ljudem naj bi vrnili izgubljeni raj. Od komune do
                     komunizma. Za komuniste so dobra vsa sredstva, ki omogočajo prehod in izhod iz
                     stanja Rdečega morja do končnega cilja. Svet, ki ga hoče komunizem uničiti, je
                     res poln krivic in zatiranj. Komunistov namen pa ni vzbuditi zavesti o
                     pomanjkanju zakonov, temveč željo po družbi, v kateri ureditev ne bi potekala
                     prek zakonov. Kljub vsemu komunizem daje vtis, da gre za dober cilj. Poleg tega
                     v partiji vedno ostaja nek delež »poštenih ljudi«, ki jih še ni dosegel moralni
                     propad. Ta pa vedno sledi, saj je že za uvod pobitih deset odstotkov
                     prebivalstva. Pobijanju sledijo nagrade, nato pa želja po ohranitvi oblasti in
                     rutinsko vodenje ter predvsem zagotavljanje lastne varnosti. S kopičenjem
                     privilegijev in ugodnosti pa vstopi tudi korupcija (in Orwelove svinje).
                     Komunizem vedno zapre svoje meje, sledi nadzor informacij in nadomestitev
                     resničnosti s psevdoresničnostjo. V ta namen se pojavi tudi nov liturgični
                     jezik. Komunistični režim svojih tekočih zločinov ne skriva, vsaki obsodbi
                     sledi miting odobravanja. Ljudstvo, ki je poslej vedelo, da dela hudo, se je
                     zateklo v posebne užitke: neodgovornost, lenobo, životarjenje. Homo sovieticus
                     je doživljal gnus nad samim seboj.</p>
                  <p>V tretjem poglavju razmišlja o političnem uničenju. Primerja totalitarizma, kot
                     so ju nosilci izvajali v političnem smislu. Četrto poglavje pa se ukvarja s
                     teološkim pogledom. V posameznih razdelkih obravnava različne teme. Najprej
                     obdela zlo. Naslovu Demon in oseba sledi poglavje o odrešenju, kot so razumeli
                     svoje poslanstvo nosilci režimov. Na koncu izpostavi nacistični in komunistični
                     biblicizem. Pri ideologijah tako pokaže na različna poslanstva, prehode v
                     idealizirani svet in podobno. V razdelku Krivoverstva opozori na nekatere kvazi
                     nove ideje, ki so bile zavrnjene že v zgodnejši zgodovini. V petem poglavju se
                     posveti spominu. Razlikuje med pogansko pozabo (Kitajska) ter krščansko in
                     judovsko pozabo komunizma. Posebej pa v različnih lučeh osvetli judovski in
                     krščanski spomin na nacizem. Prav krščanski spomin na nacizem se v teološkem
                     smislu nasloni na priznanje edinstvenosti holokavsta.</p>
                  <p>Kot dodatek pa je objavljen avtorjev govor na Francoskem inštitutu z naslovom
                     Spomin in pozaba boljševizma. Reakcije nanj so avtorja Alaina Besançona,
                     trikratnega doktorja, vzpodbudile, da je nastala knjiga, ki vam jo priporočam v
                     branje. Vsebino zaokroža še prispevek mag. Jurija Emeršiča, ki knjigo lepo
                     umešča v naš čas in prostor.</p>
                  <p>Glede na izkušnje, ki jih pri nas sproži že samo omemba podobnosti
                     totalitarizmov 20. stoletja, je objava takih knjig nujno in hvalevredno dejanje
                     založbe Družina. Po branju pa mi vendarle ostaja odprtih nekaj vprašanj. Kako
                     naj se v naši družbi uveljavi mnenje, da je ime za kulturni dom neprimerno, če
                     se le ta imenuje po španskih borcih? Kakšne vrste branje na to temo bi zajelo
                     (kaj) več bralcev? Kaj pomeni dejstvo, da Zahod ni sposoben obsodbe komunizma?
                     Ali je zlorabi žrtev (v primeru holokavsta) za politične namene, na škodo
                     srednje- in vzhodnoevropskih narodov, podlegel prav Zahod? Se še vedno ne
                     zavedamo, da je usoda kmetov na šahovnici odvisna od trenutne situacije?</p>
               </div>
            </div>
         </div>
         <pb n="095"/>
         <div type="div1">
            <head>In memoriam</head>
            <div type="div2">
               <head>Profesor Janez Grum</head>
               <docAuthor>Janko Maček</docAuthor>
               <div type="div3">
                  <p>V soboto, 8. novembra, je v Milwaukee-ju, ZDA v 103. letu svojega polnega in
                     delavnega življenja umrl profesor Janez Grum. Pokojni je bil tako rekoč od
                     ustanovitve povezan z Novo Slovensko zavezo in je napisal nekaj deset tehtnih
                     člankov za našo revijo Zaveza, zato je prav, da se ga ob slovesu nekoliko
                     obširneje spomnimo.</p>
                  <p>Rojen je bil 19. oktobra 1912 v Spodnjem Kašlju pri Ljubljani. Po osnovni šoli
                     v Zalogu in maturi na državni klasični gimnaziji v Ljubljani je na Filozofski
                     fakulteti ljubljanske univerze študiral latinščino in nemščino in leta 1938
                     nastopil službo profesorja latinščine na ljubljanskem liceju, hkrati pa
                     poučeval tudi na uršulinski gimnaziji. Od komaj začetega profesorskega dela sta
                     ga kmalu odtrgali vojna in revolucija. V času gimnazijskega in univerzitetnega
                     študija se je udejstvoval v katoliških organizacijah, bil je član Katoliške
                     akcije, zato je hitro sprevidel, kaj se skriva za OF. To razumetje so olajšali
                     in pospešili tudi umori, ki so se že leta 1941 začeli tako v njegovem rojstnem
                     Polju kot v Ljubljani. Kot član Slovenske legije je bil septembra 1942 med
                     ustanovitelji vaške straže v Polju in postal tudi njen poveljnik. V Zavezi št.
                     47 in 48 vse to sam opisuje. Že v 10. št. Zaveze opisuje razmere na Turjaku
                     pred partizanskim napadom – na Turjak je prišel 11. septembra 1943 in po nalogu
                     predpostavljenih še isti dan odšel na Zapotok, v noči na 15. september pa
                     naprej proti Ljubljani. Na tej poti je bil z njim tudi radiotelegrafist Toni
                     Božnar; Grum ga je vzpodbujal, naj nadaljuje pot z njim, on pa je okleval in
                     potem prišel v roke nasprotnikov. (Zaveza, št. 58)</p>
                  <p>Tudi kot domobranec je bil profesor Grum v domačem kraju, obenem pa opravljal
                     razne naloge za Slovensko legijo, na primer skrbel za povezavo s četniki.
                     Zanimiva je zgodba, kako je pred Nemci reševal ameriškega pilota, ki je 19.
                     novembra 1944 nad Zalogom odskočil iz gorečega letala. Pilot – Maurice Brash je
                     bil hudo opečen in je potreboval zdravniško pomoč. Nemški gestapo je povsod
                     imel svoje oči in ušesa, zato je bila potrebna skrajna previdnost. Domobranci
                     so se dogovorili z usmiljenkami v Leonišču, da so pilota skrile v svoji
                     hiralnici in dr. Janež ga je zdravil. Ko se mu je stanje izboljšalo, ga je Grum
                     pospremil preko bloka k Suhadolčevim v Gabrje pri Dobrovi.</p>
                  <figure>
                     <graphic url="slike_z_95/z_95_42.png"/>
                     <head><name/>
                     </head>
                  </figure>
                  <p>Maja 1945 se je tudi profesor Grum umaknil na Koroško in kmalu začel vzdrževati
                     stike s slovenskimi begunci v Avstriji in Italiji. V Rimu je tedaj deloval
                     Slovenski socialni odbor, ki ga je vodil dr. Miha Krek, begunska taborišča pa
                     so bila raztresena po raznih krajih obeh držav. Profesor je bil stalno na poti
                     od severa na jug, od enega taborišča do drugega. Srečal se je z neštetimi
                     begunci in občutil njihovo skrb za tiste, ki so ostali doma ali bili iz
                     Vetrinja vrnjeni.</p>
                  <p>Decembra 1948 se je pri Gospe Sveti na Koroškem poročil z učiteljico Marijo
                     Arnež iz znane jeseniške družine. Njegova potovanja od italijanskega juga do
                     tirolskega severa so se tako zaključila, toda pred njim je bila dolga pot v
                     Novi svet, za katerega je pa že vnaprej vedel, da mu nikoli ne bo prava
                     domovina. Januarja 1950 je prispel z ladjo v New York, od tam pa z vlakom v
                     Milwaukee; tam sta si z ženo Marijo blizu cerkve sv. Janeza Evangelista, kjer
                     je bilo takrat še vse slovensko, ustvarila družinsko ognjišče. Rodili so se
                     jima trije sinovi: Janez, Ciril in Klemen, ki so vsi postali ugledni zdravniki
                     – specialisti, na pr. <pb n="096"/>Ciril, profesor na univerzi v Michiganu, je
                     leta 2000 dobil nagrado najboljšega zdravnika ZDA. Odlično govorijo
                     slovensko.</p>
                  <p>Oče Janez je bil v začetku zaposlen v tovarni cevi v Milwaukeeju, nato pa dolga
                     leta v tovarni senzorjev in raznih merilnih aparatov. Da bi spoznal ameriško
                     šolstvo, se je ob delu vpisal na univerzo in leta 1967, star 55 let, še enkrat
                     diplomiral. Ob vsem delu, študiju in skrbi za družino pa je še našel čas za
                     iskanje resnice o vzrokih slovenske razdvojenosti, ki ji še danes ni videti
                     konca. Prav v času njegovega študija na univerzi je bilo veliko vrenje med
                     mladimi izobraženci, ki se ga je tudi sam udeleževal in osebno poznal pobudnike
                     obeh glavnih struj: ena je kasneje začela revolucijo, druga pa se je temu
                     uprla. Tudi v tem spopadu je bil udeležen od začetka do konca, seveda na
                     strani, ki se je branila in bila nazadnje pobita, zato je izkoristil vsako
                     priliko, vsako srečanje za osvetljevanje še nejasnih dejstev, za dopolnitev
                     svojega vedenja. Stalno je bil na tekočem o vsem, kar je bilo o tem napisanega
                     tako doma kot v tujini – in tudi sam o tem pisal.</p>
                  <p>Omenili smo že, da je obdelal nekatere bolj ali manj zahtevne teme za revijo
                     Zaveza. Tako je že v 6. številki obvestil bralce o knjigi The repatriations
                     from Austria 1945 – vračanje kozakov, četnikov in domobrancev sovjetom oziroma
                     partizanom. V isti številki je pisal tudi o štajerskem četniku Jožetu
                     Melaherju, naslov njegovega prispevka za 8. številko je<emph> Vlaki vozijo na
                        Jesenice</emph> (o vračanjih domobrancev iz Vetrinja), v 10. številki
                     Razmere na Turjaku pred napadom in Padec Grčaric, v 12. številki Zakaj ni
                     četniška ilegala v letih 1942/1943 dosegla večjega razmaha itn.</p>
                  <p>Sodeloval je pri pripravi knjige Stalinistična revolucija na Slovenskem, katere
                     prvi del je izšel leta 1984, drugi pa šele po osamosvojitvi, pomagal z nasveti
                     dr. Borisu Mlakarju pri knjigi Slovensko domobranstvo, dr. Griesser-Pečarjevi
                     pri knjigi Razdvojeni narod in še bi lahko naštevali. »Mladina«, ki mu je leta
                     2003 postavila vprašanje o strateški možnosti obrambe Turjaka, ga je torej
                     upravičeno predstavila takole: » Zgodovinar Janez Grum, danes devetdesetletnik
                     iz Milwaukeeja (Wisconsin), leta 1943 pa eden oficirjev vaških straž s činom
                     podporočnika.«</p>
                  <p>Skrb za verodostojen prikaz naše polpretekle zgodovine je gotovo bil eden od
                     motivov, ki so ga spodbujali, da je po demokratizaciji Slovenije vsako leto za
                     nekaj tednov prišel v Ljubljano, seveda pa ga je k temu klicalo tudi hrepenenje
                     po domovini, po srečanju s sorodniki in znanci. Njegova pot je bila vsakokrat
                     več ali manj enaka: z letalom do Münchna, kjer je obiskal dr. Janeza Zdešarja,
                     in nato z vlakom v Ljubljano; po Ljubljani je hodil peš ali se vozil z
                     avtobusom, na obisk na Primorsko ali Koroško pa ga je kak ljubljanski prijatelj
                     odpeljal z avtom. Če so bile pri nas tisto leto kake volitve, je čas bivanja V
                     Ljubljani prilagodil tako, da je lahko volil. Če je le mogel, se je udeležil
                     spominske slovesnosti v Kočevskem rogu, Teharjah in podobno. Pri vsakem obisku
                     Ljubljane, je zagotovo potrkal tudi na vrata pisarne Nove Slovenske zaveze.</p>
                  <p>Profesor Janez Grum nikoli ni vozil avta. Večino svojih poti je prehodil, tudi
                     pot v cerkev sv. Janeza v Milwaukeeju, kamor je redno hodil celo svoje
                     »ameriško« življenje in kjer se je srečeval s slovenskimi frančiškani. Spomnite
                     se, da smo že prej povedali, da sta si z ženo Marijo dom ustvarila blizu cerkve
                     sv. Janeza. Ali je po vsem tem sploh še potrebno posebej omenjati, da je do
                     konca ostal preprost, vendar odločen Slovenec iz Spodnjega Kašlja. Kljub svoji
                     skromnosti pa je bil velik podpornik slovenskih ustanov, predvsem družbe sv.
                     Mohorja v Celovcu in dijaških domov.</p>
                  <p>Nekako pred enim letom sta se Janez Grum in soproga Marija preselila k
                     najmlajšemu sinu Klemenu, ki živi v predmestju mesta Milwaukee. 19. oktobra
                     letos so še praznovali Janezov 102. rojstni dan. Pravijo, da je bil izredno
                     dobre volje in je z drugimi še pel: Kol‘kor kapljic, tol‘ko let. V tednu po tem
                     se mu je zdravje poslabšalo in v soboto 8. novembra je mirno odšel k nebeškemu
                     Očetu. V petek, 14. novembra, je bila v cerkvi Marijinega obiskanja pogrebna
                     maša in nato pogreb. Pri maši in slovesu od pokojnega je pevski zbor cerkve sv.
                     Janeza, ki jo je pokojni zvesto obiskoval dolgih 64 let, poleg angleških zapel
                     tudi nekaj slovenskih pesmi. Vsekakor bi zaslužil tudi pesem Oče, mati, bratje
                     in sestre.</p>
                  <p>Najbližjim sorodnikom pokojnega gospoda Janeza: gospe Mariji, trem sinovom, 11
                     vnukom, 9 pravnukom in vsem drugim izrekamo globoko sožalje, njemu pa se
                     iskreno zahvaljujemo za zvestobo in sodelovanje. Naj počiva v Božjem miru!</p>
               </div>
            </div>
         </div>
         <div type="div1">
            <head>Na platnicah</head>
         </div>
         <div type="div1">
            <head>Na platnicah</head>
            <div type="div2">
               <head>Voščilo</head>
               <docAuthor>Joseph Karl Benedikt Freiherr von Eichendorff</docAuthor>
               <div type="div3">
                  <head>SVETE NOČI</head>
                  <lg>
                     <l>Samuje trg in ulice so zapuščene,</l>
                     <l>vsaka hiša tiho zdaj žari,</l>
                     <l>med njimi grem skoz misli namnožene,</l>
                     <l>tako slovesno vse je videti.</l>
                     <l>Na okna verne ženske so nadele</l>
                     <l>igrače živopisane v okras,</l>
                     <l>oči otrok stoterih so obstrmele,</l>
                     <l>čudež sreče jim odjemlje glas.</l>
                     <l>Zapustil sem obzidje, šel še dalje,</l>
                     <l>na prostem polju vzdignil sem pogled:</l>
                     <l>O sij višav! O sveto drgetanje!</l>
                     <l>Kako prostran, kako je tih zdaj svet!</l>
                     <l>Zvezda mimo zvezde v krogih tava,</l>
                     <l>iz samote snežne slišiš glas:</l>
                     <l>petje k nam prečudovito plava –</l>
                     <l>o, milosti bogati čas!</l>
                  </lg>
                  <p>(Prevedel Brane Senegačnik)</p>
               </div>
               <div type="div3">
                  <p>Vsem bralcem voščimo doživete božične praznike in upanja polno leto 2015.
                     Uredništvo Zaveze</p>
                  <figure>
                     <graphic url="slike_z_95/z_95_43.png"/>
                     <head><name/>
                     </head>
                  </figure>
               </div>

            </div>
            <div type="div2">
               <head>Priporočamo</head>
               <div type="div3">
                  <head>Cvetoči klas pelina</head>
                  <p>Slovenski begunci v Avstriji po letu 1945</p>
                  <p>Slovenski begunci so v povojnih taboriščih ustvarili junaško zgodbo,<lb/>saj so
                     v skrajno neugodnih okoliščinah in barakarskem okolju razvili red,
                     <lb/>disciplino, organizacijo, visoko kulturo in narodno zavest,<lb/>ki zbuja
                     spoštovanje.</p>
                  <figure>
                     <graphic url="slike_z_95/z_95_44.png"/>
                     <head><name/>
                     </head>
                  </figure>
                  <p>Fotografska monografija obsega 300 strani.</p>
                  <p>Izčrpen oris slovenskega povojnega begunstva je prispevala zgodovinarka mag.
                     Helena Jaklitsch.</p>
                  <p>Izdala DRUŽINA in RAFAELOVA DRUŽBA<lb/>naročila: 01/360-28-28</p>
               </div>

            </div>
         </div>
      </body>
      <back>
         <div>
            <head>Popravek</head>
            <p> V 92. številki Zaveze je v članku Spomini na brata, ki ga je napisala Jožefa
               Zabukovec, izpadel njen sedanji priimek Kraševec.</p>
         </div>
      </back>
   </text>
</TEI>
