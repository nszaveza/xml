<?xml version="1.0" encoding="UTF-8"?>
<?oxygen RNGSchema="tei-zaveza.rnc" type="compact"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Zaveza</title>
				<title>Revija za duhovna, kulturna in politična vprašanja sedanjosti in prihodnosti
					– s posebnim ozirom na krizo slovenstva po boljševiški revoluciji in
					državljanski vojni</title>
				<title>Elektronska izdaja</title>
				<respStmt>
					<resp>Glavni urednik</resp>
					<name>Lenart Rihar</name>
				</respStmt>
				<respStmt>
					<resp>Pomočnik urednika</resp>
					<name>Janko Maček</name>
				</respStmt>
				<respStmt>
					<resp>Člansko prilogo Mi med seboj ureja</resp>
					<name>Blaža Cedilnik</name>
				</respStmt>
				<respStmt>
					<resp>Grafično oblikovanje tiskane izdaje</resp>
					<name>Irena Tršar</name>
				</respStmt>
				<respStmt>
					<resp>Slikovno gradivo so prispevali:</resp>
					<name>Robert Dolinar </name>
					<name>Tamino Petelinšek </name>
					<name>Rafaelova družba </name>
					<name>Janez Rihar </name>
					<name>Bogomir Štefanič</name>
				</respStmt>
				<respStmt>
					<resp>Dokumentarne fotografije so iz družinskih arhivov oseb, ki nastopajo v
						besedilih.</resp>
					<name/>
				</respStmt>
			</titleStmt>
			<editionStmt>
				<edition>0.1</edition>
			</editionStmt>
			<extent> KB XML </extent>
			<publicationStmt>
				<publisher>
					<address>
						<addrLine>Nova Slovenska zaveza</addrLine>
						<addrLine>Beethovnova ul. 5</addrLine>
						<addrLine>1000 Ljubljana</addrLine>
						<addrLine>Slovenija</addrLine>
						<lb/>
						<addrLine>tel. 01/425-15-37</addrLine>
						<addrLine>Domača stran: www.zaveza.si</addrLine>
					</address>
				</publisher>
				<availability>
					<p>Revija izhaja štirikrat letno. Elektronska izdaja je prosto dostopna.</p>
					<p>© Avtorske pravice za besedila in slike: Nova slovenska zaveza</p>
				</availability>
				<idno type="issue">90</idno>
				<idno type="ISSN">xYxyxcc ??</idno>
				<date>2013-11-02</date>
			</publicationStmt>
			<sourceDesc>
				<biblStruct>
					<monogr>
						<title>Zaveza</title>
						<imprint>
							<biblScope type="issue">90</biblScope>
							<biblScope type="vol">XXIII</biblScope>
							<biblScope>številka 3, september 2013</biblScope>
							<date when="2013-09">2013</date>
						</imprint>
					</monogr>
				</biblStruct>
			</sourceDesc>
		</fileDesc>
		<revisionDesc>
			<change when="2013-11-02">
				<name>Alexander Jerman</name> – pregled besedila, pretvoril besedilo v zapis TEI,
				dodal strukturne oznake </change>
		</revisionDesc>
	</teiHeader>
	<text>
		<front>
			<titlePage>
				<docTitle>
					<titlePart>Zaveza št. 90</titlePart>
					<titlePart>Revija za duhovna, kulturna in politična vprašanja sedanjosti in
						prihodnosti – s posebnim ozirom na krizo slovenstva po boljševiški
						revoluciji in državljanski vojni </titlePart>
					<titlePart>Elektronska izdaja</titlePart>
				</docTitle>
				<docImprint>
					<publisher>Nova Slovenska zaveza</publisher>
					<pubPlace>Ljubljana</pubPlace>
					<docDate>2013</docDate>
				</docImprint>
			</titlePage>
			<divGen type="toc"/>
		</front>
		<body>

			<div type="div1">
				<head>Aktualni kulturnopolitični komentarji revije Zaveza</head>
				<div type="div2">
					<head>Ena Cerkev in edina revolucija</head>
					<docAuthor>Lenart Rihar</docAuthor>
					<div type="div3">
						<p>Plemenita naravnanost, ki jo predstavniki Nove Slovenske zaveze (NSZ)
							izkazujejo do cerkvene hierarhije, je vredna občudovanja. Le tuintam je
							pozoren bralec Zaveze lahko razbral namig, kako mukotrpno je (bilo)
							spoprijemanje z nepoznavanjem in nerazumevanjem pa tudi s predsodki ali
							celo z odporom –, kar se je vse dalo srečati med posvečenimi
							sogovorniki. Ta spoštljiv odnos do pastirjev je bil sicer značilen za
							dobo, ki se je končala z množičnim mučeništvom. Od takrat se je ohranjal
							le še v tradiciji čvrstih krščanskih družin, ki so zdržale pritisk
							nasilne totalitarne družbe. </p>
						<p>Razlog za tako zadržanje NSZ seveda ni samo stvar nekega davnega, finega
							bontona, ni samo v loku, ki se pne do mučeniških kolegov. Gre predvsem
							za modrost, ki se nujno izkazuje v upoštevanju realnosti. Realnost pa je
							to, prvič, da Cerkev niso samo njeni predstavniki, in drugič, da so
							najodličnejši del slovenske Cerkve prav nešteti mučenci, zaradi katerih
							NSZ sploh obstaja. To razloži gentlemanski odnos NSZ do cerkvene
							hierarhije, po drugi strani pa odpira osrednje vprašanje za naš
							razmislek; namreč kakšen odnos današnja slovenska Cerkev svojim mučencev
							vrača. </p>
					</div>

					<div type="div3">
						<head>Kordon</head>
						<p>Včasih se zgodi, da nam spomin natančno ohrani okoliščine, ki so nas
							seznanile s kakim izrazom. Tako si zlahka predočim situacijo sredi
							osemdesetih let, ko birmanci v farovški veži sedimo okrog škofa. Povsem
							razločno slišim njegov glas; pripovedoval nam je o tisočih fantih, ki so
							morali iti skozi kordon pretepanja, preden so na koncu teh gnevnih vrst
							omahnili v brezno in v smrt. Prav tako mi je v spominu ostala druga
							njegova pripoved. Povedal je, da vedno, ko opazi, da so pripeljali
							skupino ljudi k »spomeniku«, ki s prstom kaže v škofijske prostore,
							stopi ven in navzočim razloži, kako iz prve roke ve za krivičnost tega
							obeležja in kakšen mož je bil v resnici škof Gregorij Rožman. Ne vem,
							kako sta pripovedi učinkovali na birmance, a škof Stanislav Lenič je
							takrat zagotovo izpolnil svojo pastirsko in domovinsko dolžnost do
							nas.</p>
						<p>Na podlagi takih ljudi, kot je bil omenjeni birmovalec, zaradi vrste
							pokončnih duhovnikov in zaradi pasivnega upora, ki ga je predstavljalo
							osnovno prakticiranje krščanskega življenja, lahko zaključimo, da je
							slovenska Cerkev kot celota v totalitarnem času dobro opravila svojo
							nalogo. Zdesetkana, mučena in prestrašena je kot ustanova do konca
							predstavljala (edino) opozicijo boljševikom, čeprav je njihov represivni
							aparat proti njej usmerjal največ uničevalne energije. Seveda danes že
							nekoliko vemo, da pritiska niso zdržali vsi, vemo, da nekateri na
							pritisk niti počakali niso. To je ostalo precej prikrito do današnjih
							dni in slovenska Cerkev kot celota je v tranzicijski čas prinesla svojo
							podobo dokaj dostojanstveno in neomadeževano. </p>
						<p>Danes je drugače. Težko se je izogniti misli, da so prav lapsi tisti, ki
							aktivno ali pasivno, vede ali nevede botrujejo poglavitnim vzrokom za
							klavrno stanje tranzicijske Cerkve. Če danes, ko bi res ne bilo več
							treba, zažigajo kadilo pred karikaturami cesarja, potem seveda ni čudo,
							da je Kristusova nevesta v Sloveniji »obglavljena«, da je njena čreda
							zmedena, da je na lestvicah priljubljenosti (ne glede na barometrske
							mahinacije) na dnu in da tudi sicer z vlogo moralnega soigralca v neki
							srednjeevropski državi izkazuje hudo nemoč. Vpliv izgublja tudi pri
							povprečnem Slovencu, ki jo vse pogosteje ignorira celo pri poslednjih
							rečeh, kot je blagoslovljeno slovo od sveta. A kot znajo povedati
							teologi, je prav kriza priložnost za začetke na trdnih temeljih in s
							pravo smerjo. Odkar škandal(i) znotraj slovenske Cerkve niso več
							kuloarska tema, pač pa dejstvo, je opaziti tudi več notranjega diskurza,
							zaradi česar odprtje dodatnega vprašanja o odnosu do mučencev ne bi
							smelo biti pohujšljivo. Zlasti zato, ker je namen teh stavkov
							diametralen kakršnikoli destruktivnosti. Še bolj pa zato, ker
							navsezadnje, gledano v celoti, kljub vsemu govorimo o sebi. </p>
						<pb n="002"/>
					</div>

					<div type="div3">
						<head>Degeneracija kakovosti</head>
						<p>Nerešeno torej ostaja vprašanje, kaj se je s Cerkvijo zgodilo po obratu,
							da »Leničeve« možatosti v splošnem med pastirji ni več najti. Naj bo
							ponazorjeno z enim primerom, čeprav jih žal mrgoli. Ko si je pokončnost
							v bran resnice privoščil beograjski nadškof dr. Perko; v Rogu, javno, in
							s tem izzval medijski viharček, se je slovenska škofovska konferenca
							nemudoma ogradila, češ da on ni njen član. Tudi na televiziji ga je
							kolega škof »zagovarjal«, da ga je treba razumeti, ker je /revež/ pač te
							stvari sam doživljal in je prizadet. Kakšen zgled, kakšni signali so to
							za božje ljudstvo, si lahko mislimo. Pa ne samo za božje ljudstvo, ampak
							tudi za potuhnjene totalitarne sile, ki so nemudoma okupirale vsak
							odstopljen prostor. Ta se je večal z vsakim dejanjem take narave, z
							vsako medlostjo, z vsako resignacijo, z vsako maloumno ali prisiljeno
							»sredinsko« izjavo. V dobrih dvajsetih letih se je vsega tega nabralo
							nebroj. Sporadično so bile tudi izjeme, a te morda tudi v tem primeru
							služijo edinole za potrjevanje pravila. Namreč tudi kadar je bila kaka
							izjava naših pastirjev v tem smislu pogumna, žal ni bila skozi ves
							škofovski mandat podprta z doslednostjo in vztrajnostjo ter z adekvatnim
							delovanjem na vseh področjih; pri odnosu do države, pri vzgoji
							duhovnikov in katoliških šolarjev in seveda pri odnosu do slovenskih
							mučencev skupaj z njihovimi svojci doma in po svetu. To bi bil neobhoden
							rezultat razumetja in konsistentne drže.</p>
						<p>Škofje in duhovniki upravičeno veljajo za ekstremno obremenjene ljudi, ki
							svoje življenjske sile zvečine porabijo za plemenite stvari. Zato gornja
							negativna opažanja držijo le, če velja neka lestvica prioritet. Za kaj
							gre? Ko gresta duhovnik in levit mimo človeka, ki po napadu razbojnikov
							nemočen leži za cesto, ga resda prepuščata umiranju (prim. Lk 10,30-37),
							a morda gresta ravno na predavanje kakega modrega rabina ali pogledat,
							kako napreduje prekrivanje tempeljske strehe … Permanentno izobraževanje
							in ohranjanje kulturne dediščine sta vsekakor pomembni stvari. Pa vendar
							Kristus ni bil videti navdušen nad njima. Mislim, da bi nad
							mimobežništvom ne bil znatno bolj navdušen niti, če bi bil revež za
							krajem ceste že mrtev in posut s smetmi ... Njegova pričakovanja je pač
							izpolnil šele tretji prišlek, ki je pustil vse in reveža oskrbel. Kakor
							se sliši neprijetno, a vse to nekako napelje na misel, da ne moreš biti
							dolgoročno uspešen v svojih pastirskih naporih, v oznanjevanju
							evangelija, če istočasno maksimalno antievangeljsko hodiš po
							nepokopanih, ki so bili ubiti zaradi življenja za isto božjo stvar, če
							te ne gane njihov pasijon, če te ne boli brezmejna krivica, ki se jim je
							zgodila, in se vleče v današnje dni. Prav tako se ne zdi preveč
							evangeljsko, če ignoriraš ali kako drugače ponižuješ redke kolege teh
							mučencev, ki so sicer preživeli, a za ceno velikih preizkušenj. In ki
							velike napore vlagajo v to, da bi bila slovenska prihodnost bolj gotova
							in lepša. </p>
					</div>

					<div type="div3">
						<head>Med izročilom in mitologijo</head>
						<p>Obstoj omenjenih (sprevrnjenih) prioritet na krut način dokazujejo tudi
							mariborske peripetije. V času vzpona je tamkajšnji visoki in silno
							vplivni predstavnik v nekem intervjuju razlagal, da se jih poboj narodne
							vojske ne tiče, da je to »ljubljanski« problem. Za tistega, ki mu ni
							tuja kontemplacija osrednjega slovenskega problema, ne bo težko
							izpeljati enačbe, kako prav zaradi takih stališč in takega življenja (!)
							danes vseslovenska Cerkev ne more zanikati, da Maribor pa je (postal)
							problem celote. Če ne toliko finančno, moralno zagotovo, in sicer tako
							na strani tranzicijskih vzrokov kot na strani obteženosti s posledicami.
							Posledice čutimo večinoma vsi, vzroki pa bodo morali biti še predmet
							raziskovanja, čeprav že danes ni dvoma, da bi se falimentu izognili, če
							bi agenda vsebovala manj ekonomije in več vprašanj neraziskanega
							genocida, ranjenega spomina in drugih posledic slovenske tragedije. </p>
						<p>Medel ali celo nikakršen odziv tranzicijskega časa na komunistični teror
							seveda ni slovenska posebnost. A tako ekstremno strinjanje, da preidemo
							v demokracijo brez resne cezure, nas, kot je na Dragi nedavno ugotavljal
							dr. Aleš Maver, za razliko od srednjeevropske soseščine in Baltika
							uvršča v neposredno bližino sovjetskega modela. Danes, ko nas od
							vsepovsod po naših mestih in vaseh strašijo s totalitarnimi simboli, mi
							te misli menda ni treba posebej dokazovati. Kardinal Franc Rode naj bi
							nedavno pozval k prepovedi partizanskih proslav.<note place="foot" n="1"
								>http://www.rtvslo.si/lokalne-novice/proti-razdvajanju-enotnosti-slovenskega-naroda/316043</note>
							Tačas tak upravičen poziv zveni kot slaba šala, v začetku devetdesetih
							pa bi dosledna drža v tem smislu z razmeroma malo napora ves totalitarni
							ekshibicionizem zadržala v luknjah, kamor se je bil takrat zalezel, in v
							skladu z zakoni časa povzročila njegov odrešujoč razkroj. Vendar ne. Ni
							bilo jasnih besed, kakršnih so </p>
						<pb n="003"/>
						<figure>
							<graphic url="slike_z_90/z_90_01.png"/>
							<head>Vsi slovenski mučenci – prosite za nas<name>Robert Dolinar</name>
							</head>
						</figure>
						<pb n="004"/>
						<p>bili od svojih pastirjev vajeni naši predniki pred in med vojno. »Če
							omenjamo Katoliško cerkev in njeno vlogo v družbeni areni, mora vsaj za
							njeno hierarhijo, pa tudi za številne katoličane v slovenskem prostoru
							veljati, da niso spremenjenih razmer izkoristili nič bolje kot družba v
							celoti. Iskrene želje, da bi se soočili z miti in pravljicami, h katerih
							genezi so v preteklosti marsikaj prispevali, ni bilo nič več,
							naslanjanje na tiste sile, ki so spričo povojnega monopola obdržale
							realno moč, pa je večino časa potekalo nemoteno ne glede na deklarativne
								izjave,«<hi rend="sup">
								<note place="foot" n="2"
									>http://www.casnik.si/index.php/2013/09/04/slovenija-pred-ponavljanjem-razreda-zadnji-del/</note>
							</hi> pravi dr. Maver na istem mestu. </p>
					</div>
					<div type="div3">
						<head>»Ne bom prosil in ne bom skušal Gospoda … « (Iz 7,12)</head>
						<p>Ob tem, kaj je moral prestajati slovenski kristjan med vojno in po njej
							in koliko mučencev je med njimi, preprosto ostanemo brez besed. Še
							posebej potem, ko vidimo, v kakšnem obsegu je znotraj krščanskega
							občestva mogoče vse to ignorirati. Pri tem ne gre samo za negativno
							plat, da pač ni nekega sorazmernega in normalnega odnosa do pobitih
							pastirjev in črede oziroma sploh do nacionalne kataklizme, pač pa je še
							bolj neverjetno, da se, če smo v območju vere, zanemarja tak neizmeren
							ocean milosti, za katerega si ne moremo predstavljati, da po prestanem
							mučeništvu ne bi vabil: »Prosite in se vam bo dalo« (Mt 7,7). Seveda pa
							je to v tesni solidarnosti s stvarmi, ki so bile obravnavane zgoraj in
							ob nevednosti ali odporu seveda tudi priprošnja noče z jezika ... Na
							žalost tudi v našem primeru velja, da je stagnacija že resignacija. Ta
							pa vidimo, kam nas vodi. Vsak umik, vsak krivičen kompromis, vsak korak
							stran od resnice, vsak (tudi nezaveden) »ne bom prosil!«, namenjen
							mučencem; skratka, vsak odstopljen prostor je bil nemudoma zaseden s
							falango, ki se brez prisile ne umakne in tako danes naduto razkazuje
							svoje pordelo mišičje. </p>
						<p>Za sklep je treba znova poudariti, da, čeprav gre za nekaj splošnih
							kontur o vlogi Cerkve v posttotalitarni dobi, vendarle ne gre
							posploševati problematičnega vsevprek oziroma na vsakogar. Saj praktično
							vse, kar se dogaja pozitivnega v zvezi z razjasnjevanjem naše zavozlane
							zgodovine, izhaja prav tako od ljudi, ki so člani Cerkve. In res bi bilo
							greh greniti jih v njihovem samotnem boju z mlini na veter. Poleg tega
							so bili v tem kratkem zapisu izpuščeni mnogi drugi akterji, ki nosijo
							veliko odgovornost za stanje, a tudi to ne spremeni vse bolj opaznega
							deficita, ki bi ga težko nadomestil kdo drug in gre na rovaš Cerkve. Ti
							deficiti so za našo prihodnost usodnejši od bančnih ali proračunskih. </p>
						<p>Zorko Simčič je za časovno umestitev drame Zgodaj dopolnjena mladost
							zapisal: »Leta 1942 – sredi druge svetovne vojne ter prve ter poslednje
							revolucije v Sloveniji.«<hi rend="sup">
								<note place="foot" n="3">Z. Simčič, Odhojene stopinje, MD, Celje
									1993, 307.</note>
							</hi> Ob neki priložnosti je potem razložil, da je »poslednja«
							revolucija zapisal zato, ker druge naš narod zagotovo ne bi preživel. Ko
							so ob rušenju druge vlade Janeza Janše rjovele ulice, si ni bilo
							nemogoče predstavljati eskalacije … in Simčičeve prognoze. Če bi dvajset
							svobodnih let porabili za to, da bi se utrjevali v resnici in skladno z
							njo delovali, nas mediji ne bi mogli tako banalno vleči za nos in
							poulični vandalizem bi kot splošno nesprejemljiv eksces, če bi se sploh
							pojavil, relativno hitro izdihnil. Tranzicijska pot, ki ji sledimo, nas
							lahko pripelje pred obupno izbiro: ali nesposobna, mafijska vlada ali pa
							vstajniški teror. Za nameček si bomo morali priznati, da smo tej slepi
							ulici sami pomagali tlakovati pot. V upanju, da nikoli ni prepozno, je
							še vedno čas za možato in pošteno soočenje s preteklostjo, vključno s
							časom tranzicije, in tudi z vlogo slovenske Cerkve v njej.</p>
						<pb n="005"/>
					</div>
				</div>

				<div type="div2">
					<head>Pogled z gore</head>
					<docAuthor>Matija Ogrin</docAuthor>
					<div type="div3">
						<p>Glavnino tega, kar je v slovenski družbi in državi nenaravnega in
							postavljenega na glavo, je mogoče razumeti s pomočjo pojmov izročilo ter
							kontinuiteta, pač z negativne strani – kot raznotere oblike
							diskontinutete, to je pretrganja slovenskega narodnega izročila.</p>
						<p>Kaj je izročilo ali tradicija? Preprosto rečeno: v objektivnem pogledu je
							narodno izročilo celokupen sestav duhovnih vrednot, zadržanj in ravnanj
							– skupaj z njihovo kristalizacijo v slovenskem jeziku, verskem
							življenju, kulturni dediščini, slovstvu itn. – ki so Slovencem kot
							narodu življenje lajšala, podpirala, usmerjala, utrjevala … Z eno
							besedo, izročilo je vse tisto, kar nam je omogočalo, da obstanemo: da ne
							le preživimo kot posamezniki in biološka bitja, marveč da bivamo kot
							kulturna, to je duhovna bitja, in se na tej osnovi povezujemo kot narod
							ter nazadnje na njem zgradimo državo.</p>
						<p>Tako je, v grobem, na objektivni strani – na strani stvarnosti. Kako pa
							je z izročilom na subjektivni strani – na strani človeka, posameznika?
							Kako pride vanj, če pride, in kakšno delo v človeku opravlja? Posameznik
							je do izročila v dinamičnem odnosu: iz njega izbira in prevzema tisto,
							kar čuti, da mu bistveno ustreza; sprejema to, kar v izročenem najdeva
							kot svoje, kot sebi ustrezno, kot sebi afirmativno. Odnos osebe do
							izročila je globoko osebna zadeva. Gotovo je tu pomemben tudi vpliv
							okolja in obdobja; prenos izročila v nekdanji vaški skupnosti je bil
							gotovo mnogo bolj trdno določen kakor v mestih; in v mestih nekdaj mnogo
							bolj kakor v mestih danes. Obstajale so naravne človeške razlike v
							nraveh, značajih, vzgoji, družbenem stanu, poklicu itn. – toda če je
							bilo »srce na pravem mestu«, je posameznik sprejel od svoje bližnje in
							širše okolice določene prvine izročila, ki so mu omogočale ne le, da je
							živel on, marveč, da so ob njem lahko živeli tudi drugi. Zdi se, da je
							to pomembno določilo krščanskega izročila: ob njem je mogoče živeti. Ko
							so se namreč našli ljudje, ki so izročilo, tako se zdi, docela zavrgli,
							so iz svoje akcije sestavili svet, v katerem mnogi ljudje niso več mogli
							živeti: mnogi so sploh izginili z obličja zemlje, mnogi pa niso več
							živeli kot polnovredni svobodni ljudje. Ti, ki so tako ravnali in s tem
							docela presekali izročilo, torej niso imeli »srca na pravem mestu«; in
							pravzaprav ne vemo, ali so to, čemur pravimo »srce«, sploh imeli.</p>
						<p>Kdor pa je imel srce za to, je lahko vselej, v vseh časih čutil, da je v
							izročilu nekaj, kar njega samega vsaj deloma omogoča, nosi, v določenem
							pogledu potrjuje, in je intuitivno razumel, da se po tej skrivnostni
							poti iz preteklosti nekaj pretaka v sedanjost ter da bo to prek njegovih
							rok, prek njegovega srca teklo naprej v prihodnost – morda do drugega
							samotnega človeškega srca. Vprašanje kontinuitete, ki je potrebna za
							prenos določenih nujno potrebnih prvin izročila, je torej v resnici le
							druga plat tega, kako živimo svoj lastni, osebni, tukajšnji čas. Če ga
							živimo polno, osebno, čutimo v njem mnogokaj, kar prihaja od prej in kar
							odhaja v poslej.</p>
						<p>Če pri tem svoje napore usmerimo v kaj dobrega, resničnega ali lepega,
							pri tem na temelju izročila neogibno nastaja tudi novo – in to je omika.
							Slomšek je dobro vedel, zakaj je uporabljal raje pojem omika kakor
							kultura. Vedel je, da obstaja tudi kultura, ki ni omika in ki je omiki
							nasprotna. Že tedaj je obstajala kultura nemškega liberalnega
							nacionalizma, ki je bila nasprotna slovenski narodni omiki. Kultura
							smrti dandanes je nasprotna vsej krščanski omiki. Kultura iluzije,
							slepila in amnezije, ki tako zelo zaznamuje sodobno Slovenijo, je prav
							tako nasprotna duhovni omiki sodobnih Slovencev. Ni mogoče reči, da
							tisto ni kultura; verjetno je kultura, toda slovensko omiko naravnost
							uničuje. Kultura je lahko tudi zla; omika je po Slomšku bistveno
							usmerjena k resnici in dobremu.</p>
					</div>
					<div type="div3">
						<head>* * *</head>
						<p>Glavnina tega, kar v Sloveniji opažamo kot sprevrnjeno, krivično in
							nenormalno, izhaja prav iz pretrganja slovenskega krščanskega izročila.
							Posebej boleče je, da pri tem niso izjeme niti tisti, ki bi po svojem
							posebnem poslanstvu morali obnoviti vez z izročilom in negovati
							slovensko omiko. Na političnem področju je to zlasti krščanska
							demokracija. Toda ta je, kar zadeva ključne zgodovinske probleme,
							skrenila vstran od svojega temeljnega poslanstva. To je oblika življenja
							in delovanja v ne-stiku s svojim časom, s tem, kar je vsebina časa.
							Vsebina časa so mdr. nerešene naloge od prej. Te naloge so nam izročene,
							predane, predložene naši misli, naložene naši volji ... Če jih ne
							vidimo, ne živimo svojega časa, vsaj neke njegove pomembne razsežnosti
							ne.</p>
						<p>Medtem, ko krščanskodemokratske in druge pomladne sile niso reševale
							ključnega problema sodobne krščanske omike Slovencev – in so s tem
							izstopile iz časa, tako da je čas šel dobesedno mimo njih – medtem so
							sile, ki so slovensko izročilo zavrgle, kopičile in akumulirale svoje
							moči, svoja dejanja, svoje načrte. Prihodnost je vedno neznana, tokrat
							pa </p>
						<pb n="006"/>
						<figure>
							<graphic url="slike_z_90/z_90_02.png"/>
							<head>Pogled z gore<name>Janez Rihar</name>
							</head>
						</figure>
						<p>nam je neznana še na poseben način: nihče ne more predvideti, kaj bo v
							politiko in državo prinesel mraz letošnje zime. Navidezno varen in trden
							okvir dosedanje slovenske družbe se razgalja kot trhel, nezanesljiv,
							morda razpadljiv … Zgrajen je bil na pesku neresnice in ni zdržal več
							kot dvajset let. Zdaj smo na tem, da se bojimo vsakega pretresa, ker ne
							vemo, kaj bo potegnil za sabo.</p>
						<p>Iz tega, da ne živimo svojega časa, svoje naloge, svojega najstva, – da
							torej ne uresničujemo svojega poklica, ga ne jemljemo nase – iz tega
							prihaja sedanji in prihodnji brodolom, iztirjenje, odsvojitev.</p>
						<p>Ključ za razlago slovenske resničnosti – in za utemeljitev življenja v
							resnici – je še vedno enak, kakor je bil leta 1991, toda danes ga skoraj
							nihče noče videti, skoraj nihče ga ne vzame v roke ... Tako zelo je
							nazadovala slovenska omika v dvajsetih letih.</p>
					</div>
					<div type="div3">
						<head>* * *</head>
						<p>V času, ki je tako neznan, sipek in neobstojen, kakor je sedanji, in ki
							tako razgalja tisto, kar je bilo prikrito – v bistvenem pomenu krizni
							čas – je pomembno znova razmišljati o sebi: kaj je Nova Slovenska
							zaveza, kaj je Zaveza?</p>
						<p>NSZ izhaja – predvsem po vrednotah, vsaj deloma pa celo personalno – iz
							izročila Slovenske zaveze. Vemo, da je bila ustanovljena v vojnem času
							kot koalicija demokratičnih strank, izvoljenih še na zadnjih predvojnih
							volitvah, ki so se povezale v prizadevanju za skupen odpor proti
							revoluciji in za ohranitev dotedanjega civilizacijskega reda, v katerem
							je živel in se razvil slovenski narod.</p>
						<p>Slovenska zaveza (SZ) je torej morala, pa tudi hotela – v uri nuje in
							stiske, kakor ju ne pomnimo – braniti svet slovenstva, kakor se je
							razvil dotlej; ga ohraniti kolikor moč takega, kakor ga je napravil
							postopen razvoj v teku stoletij.</p>
						<p>Ker se NSZ torej sklicuje na SZ in jo nadaljuje, ker je torej NSZ njena
							kontinuiteta, SZ pa naše izročilo, iz tega sledi, da segajo korenine NSZ
							vsaj načeloma, vsaj potencialno v daljni svet prevojnega,
							pred-revolucijskega časa in njegovega izvora v prejšnjih stoletjih. NSZ
							torej po svoji naravi in umeščenosti v zgodovino našega naroda stoji na
							tisti gori – če se izrazimo s podobo – s katere se vidi na celotno
							širjavo slovenstva. Pogled NSZ sega – vsaj kot možnost, vsaj kot naloga
							in najstvo – k tisti celoti slovenstva in izročila, ki ju revolucija ni
							pretrgala, ki ju zlo ni izničilo. Tega ozemlja, te »gore« si NSZ nikakor
							ne lasti, saj ni njena, ampak je lastnina zedinjene Slovenije. Žal, da
							je na njej tako samotno. Vendar je pogled s pobočij te gore bister in
							jasen, v vetru njenih višin zveni tek časa neskaljeno in čisto. Četudi
							ne gledaš v nebo, na tej gori veš, da so v daljavi nad nami zvezde.</p>
						<pb n="007"/>
					</div>
				</div>
				<div type="div2">
					<head>Civilizacijski dolg</head>
					<docAuthor>Brane Senegačnik</docAuthor>
					<div type="div3">
						<p>Civilizacija je velika beseda; ena takšnih, ki v angažiranem družbenem
							diskurzu zadnjih desetletij niso bile priljubljene. Odsvetovale so jih
							tako boleče izkušnje z velikimi ideologijami moderne dobe kot tudi
							pragmatični duh postmoderne globalizacije. Morda s svojo »velikostjo«
							preveč opozarja na tista velika, negotova obzorja življenja, ki so jih
							krvavo osenčili totalitarizmi, te sekularne religije 20. stoletja, po
							drugi strani pa je premalo uporabna za kvantificirajočo pamet sodobnega,
							postrazsvetljenskega liberalizma. Poleg tega ima veliko različnih
							pomenov in nekateri od teh so zgolj neustaljene, tako ali drugače
							vprašljive »tehnične formulacije« raznih družboslovnih teorij. Čeprav
							ena najodmevnejših sodobnih družboslovnih razprav nosi naslov The Clash
							of Civilisations?, se ameriški politolog Samuel Huntington v njej ni
							posebej posvetil notranjemu stanju naše, zahodne civilizacije, ki je
							nedvomno pomembno, če ne ključno vprašanje pri raziskovanju vseh
							medcivilizacijskih razmerij. (Podobno se tega niso dotaknili premnogi
							njegovi kritiki.) In zgovoren izraz tega notranjega stanja je ravno
							izogibanje premisleku nečesa tako temeljnega, kot je lastna
							civilizacija. V zadnjih desetletjih smo navsezadnje priče velikanskim,
							zgodovinskim spremembam, političnim, tehničnim in kulturnim (in predvsem
							spremembam v mentaliteti, v dojemanju življenja), ko se tak premislek
							tako rekoč sam vsiljuje in je zato njegovo umanjkanje še posebej očitno.
							Vendar to ni samo navadno pomanjkanje zanimanja ali intelektualne in
							etične motivacije: negativen in že kar destruktiven odnos do lastnih
							civilizacijskih izročil je postal nekakšna nenapisana ortodoksija
							sodobne kulture. Krčevitost, s katero se napada evropska (krščanska)
							tradicija, daje slutiti v ozadju potlačeno in sprevrženo religozno
							vnemo. Zavračanje tistega, kar te je omogočilo in te še vedno omogoča,
							pa je pomenljivo znamenje: znamenje nerazčiščenega odnosa s samim seboj
							in z resničnostjo. Natančneje rečeno: sodobna zahodna kultura je v
							nemajhni meri izgubila stik s slednjo. Seveda je res, da kultura
							(človeško) resničnost sooblikuje in je sama njen del. Vendar je manj od
							nje; če obstaja v ljudeh močna zavest o tem, je pristna in živa; ko pa
							začne prevladovati miselnost, da je kultura monopolna proizvajalka
							sveta, postane nerelevantna, ne glede na to kako kompleksna,
							sofisticirana in družbeno utrjena je. Lahko se sicer ukvarja s še tako
							realnimi temami, a je neverodostojna, ker »pravo« resničnost, ki jo
							presega, nadomešča s svojimi modeli. Bogatejši ko je ta nadomestni svet,
							dlje je od živete resničnosti. Iz življenj, ki jih živimo, pa ni mogoče
							izstopiti: zato se pojavlja občutek jalovosti kulture in nemoči
							civilizacije. Obenem se zaradi utvar o samozadostnosti in zaradi strahu
							pred resnico krepijo težnje po vsakovrstnem nasilju, tako po
							poenostavljanju kot po zapletanju, po ustvarjanju zmede in uveljavljanju
							strogega reda. ... Sčasoma lahko pričakuješ pravzprav karkoli ...</p>
						<p>Na žalost zgornje besede niso teoretično poigravanje. V t. i. zahodnem
							svetu (če ta pojem sploh še ima uporabno vsebino) se počasi kažejo
							poteze takšnega stanja, morda še ne naznanjajo, da se bo neizbežno
							uveljavilo, a so razločne. V Sloveniji je, kot najbrž čutimo, že tu; v
							vseh mogočih oblikah in odtenkih, ki pogosto presenetijo tudi najbolj
							pesimističnega opazovalca. Prizadete so več ali manj vse razsežnosti
							življenja: družbeni in osebni spomin, pričakovanja, gospodarstvo,
							kultura, šolstvo ... Kaj bi sploh naštevali: infekcija z nesmislom je
							tako rekoč pandemična! Njegovo težo prenašamo po svojih službah, ulicah,
							domovih; v javnosti in ob najbližjih. In vendar je nekaj teatralnega v
							tem, ko se začne kdo izmed vidnih akterjev v tej resnični drami absurda
							sklicevati na vrednote, ki predpostavljajo jasna merila, upoštevanje
							velike slike zgodovinske resničnosti in zanesljivo argumentacijo: na
							spodobnost, svobodo, suverenost, resnico ali kratko malo – na
							civilizacijski dolg. Med takšnimi igralci najdemo primere vseh vrst ali,
							če smem tako reči, umetnike vseh gledaliških žanrov. Naj za vzorec
							navedem takšne nastope s treh odrov: s tragiškega, tragikomiškega in
							farsičnega. </p>
					</div>
					<div type="div3">
						<head>Tragedija</head>
						<p>Laik, ki ne more presojati teže pravnih argumentov mag. Matevža Krivica,
							dobi ob njegovih javnih nastopih vtis nepopustljive zavzetosti »za
							stvar« in strastne želje prebiti se čim bliže resnici. Nekoč pa sem
							prebral intervju, ki ga je dal za Mladino, v katerem je izjavil tudi
							tole: </p>
						<p>Spomnim se, da sem leta 1984 izstopil iz Zveze komunistov med drugim tudi
							zaradi prikrivanja odgovornosti za povojne poboje domobrancev. Tako da
							še vedno menim, da je naš </p>
						<pb n="008"/>
						<p>civilizacijski dolg, da pride resnica na dan. Drugo pa so očitni poskusi
							iskanja političnih koristi v današnjih političnih sporih na račun teh
							dogodkov. Pri tem vprašanju me vedno preseneča, kako močna je potreba po
							kaznovanju storilcev. Ne po razkritju resnice, prav po kaznovanju
							storilcev!</p>
						<p>Gotovo je izraz velike etične občutljivosti, da je mag. Krivic leta 1984
							drugim razlogom za izstop iz Zveze komunistov prištel še prikrivanje
							odgovornosti za povojne poboje in se pogumno odpovedal članstvu. Manj
							gotovo pa je, kaj naj bi pomenil civilizacijski dolg, ki ga omenja.
							Katerim civilizacijskim zahtevam se pravzprav čuti zazvezanega v tem
							primeru? Razkrijtu resnice, pravi. Torej civilizaciji, katere velika
							vrednota je resnica (zlasti o družbenih zadevah in zgodovini). Prav;
							toda razkritje resnice v tem primeru ne more biti samo razkritje imen za
							poboje odgovornih posameznikov, ampak edinole razkrijte »vse te stvari«,
							vse zgodbe, ki je do pobojev privedla, ideološke platforme, ki je to
							zgodbo zasnovala in jo moralno opravičila – skratka, razkritje, ob
							katerem bi se bržkone prevrnili maliki in zamajali temelji moderne
							slovenske mitologije. Ali ni tragično v najčistejšem pomenu besede, da
							tako nepopustljiv iskalec resnice ne gre po svoji poti, samo tu, samo
							enkrat ne gre, sicer pa vedno, a ravno ta pot bi mu razkrila, na tleh
							kakšne preteklosti živi – in mi vsi z njim? </p>
						<p>Potem sledi še drugi nepričakovani element tragedije: Kdo neki pa je kdaj
							pri nas imel politično korist od odpiranja travmatične, zamolčane
							slovenske preteklosti? Komu je to prineslo glasove na volitvah? Koga je
							zaradi tega obsijala naklonjenost medijev? Kakšna hamártema, kakšna –
							seveda nehotena – zabloda! </p>
						<p>In takoj za tem še ena: potreba po kaznovanju storilcev, ne po resnici
							... Seveda je mogoče, da je usoda mag. Krivicu pripeljala na pot ljudi,
							žejne maščevanja. A očitno ni nikoli pripeljala njega na kako od
							spravnih slovesnosti, kjer se pri maši vedno prosi Boga za žrtve in za
							pobijalce in za spravo v slovenskem narodu. In očitno mu ni naklonila
							branja besed Justina Stanovnika, da premišljevanje tistih dogodkov zbuja
							v človeku usmiljenje za oboje, na poseben način za žrtve in na poseben
							za ubijalce? Usmiljenje, ki ne izbrisuje zgodovine, temveč upa na
							Ljubezen, ki je večja od zgodovine in je ustvarila prav vsakega človeka
							posebej za večno življenje. On bi jih slišal ... Da, tragedija, da so
							šle take besede mimo njega ...</p>
					</div>
					<div type="div3">
						<head>Tragikomedija</head>
						<p>V razglabljanjih Spomenke Hribar o povojnih pobojih in spravi so se
							sčasoma začeli mešati tragični in komični elementi. Odkritje usode
							domobrancev je neizbežno tudi odkritje vrednostnega sveta njihovih
							ubijalcev in njihove logike, ki je bila hočeš nočeš tudi motor in krmilo
							partizanstva, ne glede na vso zapletenost zgodovinske situacije in
							osebnih zgodb. A bolj kot je to jasno, bolj je v njeni interpretaciji
							zamegljeno.Ta interpretacija je veličastno nemogoč poskus, da bi zaradi
							odkritij resničnih sadov NOB vse ostalo še bolj tako, kot je bilo. Kot
							kaže, je glavni vzvod za dosego tega teza o »znotrajistovetnostni
							razliki med narodnoosvobodilnim značajem odpora in revolucijo«. Kaj pa
							to pomeni? Da je, preprosto povedano, neko gibanje imelo svojo svetlo in
							temno plat. To ni nič posebnega, to velja skoraj za vse stvari in za
							vsakega človeka. Človek, ki je npr. za ceno velikega tveganja in poškodb
							pregnal roparja iz hiše, potem pa ubil solastnika in si prilastil njegov
							del hiše, je hraber branilec imovine, obenem pa morilec in ropar. Oboje
							v enem. Toda znotrajistovetnostna razlika ga v sodobni pravni državi ne
							bi rešila zapora. Kdor meni, da si zasluži ostati lastnik in obtožuje
							revanšizma svojce umorjenega solastnika, ker se glasno pogovarjajo o
							njegovi usodi, razmišlja nenavadno, tako da v ljudeh, ki niso izgubili
							razsodnosti, zbuja nelagodje in hkrati smeh. </p>
						<p>Naj se dotaknem še ene trditve, ki se večkrat pojavlja v tem kontekstu,
							namreč da so resnico o povojnih pobojih v javnosti razkrivali le
							nekdanji partizani ali sodelavci OF. Ta trditev je nevzdržna; gotovo je
							bil Kocbekov intervju za revijo Zaliv leta 1975 pogumno in družbeno
							pomembno dejanje, vendar je seveda jasno, da so tisoči svojcev že
							zdavnaj vedeli za usodo tisočev svojih pobitih sorodnikov; niso je
							poznali v nadrobnostih, saj je niti danes ne, a kako naj bi si razlagali
							njihovo odsotnost – po vsem, kar se je dogajalo, po vsem, kar so
							izkusili, kar so vedeli o komunističnih partizanih? Poleg tega pa je ta
							misel tudi (morda nehote) perverzna: če je bil prepovedan že spomin na
							izginule (pobite), kaj šele njihovo javno omenjanje, je bila javnost
							tako deformirana, da v pravem pomenu sploh ni obstajala, tako
							nepresegljivo različna je bila vednost ljudi o tem, kaj je bilo in česa
							ni bilo med njimi (žal je tudi ta stavek v neki meri veljaven še danes).
							Če ne bi bilo v vsem tem toliko žalosti, bi bilo takšno rezoniranje
							pravzprav komično.</p>
						<pb n="009"/>
						<figure>
							<graphic url="slike_z_90/z_90_03.png"/>
							<head>Strma je pot<name>Tamino Petelinšek</name>
							</head>
						</figure>
						<pb n="010"/>
					</div>
					<div type="div3">
						<head>Farsa</head>
						<p>Niti brutalna napadalnost do Janeza Janše (in vsega, kar hočeš nočeš
							simbolizira) niti inflatoren jezik nista posebnost Delovega komentatorja
							Janeza Markeša. Splet okoliščin, ki ga je potisnil na dobro viden
							družbeni položaj, je kriv, da imajo njegovi neverjetni stavki zaznaven
							družbeni pomen. Nasprotno pa je njihov slovnični pomen pogosto komajda
							zaznaven; tako difuzen je, da iz njega ni mogoče sestavljati argumentov,
							obenem pa ravno ta skrajna površinska razpršenost pri nekritičnih
							medijskih bralcih ustvarja vtis kompleksnosti in miselne večplastnosti.
							Namesto argumentov potem na ključnih mestih eksplodirajo apriorne
							trditve in moralične (ob)sodbe. Intelektualno nabuhel slog in
							komplicirano zgrajeni izrazi, katerih vsebina je izrazito preprosta,
							nehote učinkujejo tako kot gledališki žanr, ki ga omenja gornji
							podnaslov. Farsičnosti tega pisanja, zmesi intelektualne
							pretencioznosti, moralistične agresivnosti in spindoktorskih vložkov,
							pravzaprav ni mogoče ponazoriti z odlomki, a nekaj malega vendarle lahko
							razkrije tudi bolj ali manj naključno izbran kratek primer. </p>
						<p>V nekem Markeševem članku o brezplačnikih, ki so izhajali kratek čas v
							mandatu prve Janševe vlade, stojita tudi tale dva stavka.</p>
						<p>Tednika sta delovala kakor koncentrat vseh spornih metod, ki smo jih v
							Sloveniji v nekem drugem ideološkem okolju kritizirali in obsojali
							desetletja. Ustavni projekt demokratizacije Slovenije in koncept odprte
							družbe je tako postal ogrožen najmanj enako kakor v medijskih praksah,
							ki so bile značilne za preddemokratično in politično nadzorovano
							Slovenijo. </p>
						<p>Ne glede na to, kaj si mislim o teh (in drugih slovenskih) brezplačnikih,
							je uvodna primerjava povsem deplasirana, tako zaradi razlike med
							družbenim kontekstom v demokratični Sloveniji in »v nekem drugem
							ideološkem okolju«, kot zaradi dolžine izhajanja in obsega teh
							časopisov, zaradi neprimerljivosti celotne medijske situacije v eni in
							drugi državi; podobno »nečedne« prakse v politično drugače usmerjenih
							medijih, resnih in rumenih, tiskanih in elektronskih, plačljivih in
							brezplačnih, ob tem avtor sploh ne omenja. Ne, ugotavlja le to, da sta
							hujša od vsega, kar so počeli mediji v socialistični Jugoslaviji, in še
							več: ogrozila sta ustavni projekt demokratizacije Slovenije in koncept
							odprte družbe bolj (=najmanj enako) kot vsa desetletja komunistične
							medijske propagande! A kot da to ni dovolj: v zgornjem stavku je
							povedano, da je bil ta ogrožen že v bivši državi, SFRJ, manj sicer kot v
							par tednih izhajanja dveh brezplačnikov, a vendarle. </p>
						<p>Kaj neki pa je takšno besedovanje? Najprej ni čisto jasno, kaj ta izraz -
							»ustavni projekt demokratizacije Slovenije«– sploh pomeni (s sprejetjem
							ustave država že je ustanovljena kot demokratična, demokratizacija je
							nadaljni družbeni proces, ki sicer temelji na ustavi, a ni samo
							političen; izraz »ustavni projekt« pa je kvečjemu podoba, toda taka, ki
							zamegljuje, ne pa razkriva, kar je sicer smoter retoričnih figur, še
							zlasti pa, kadar se uporabljajo v publicistiki: najbrž je namen
							Markeševe figure povečati vtis o zločinu brezplačnikov, ki da sta
							spodkopavala slovenski ustavni red); povsem nesmiselna pa je trditev, da
							je bil ta ustavni projekt, v kateremkoli mogočem pomenu, ogrožen v SFRJ:
							ogroženo je lahko zgolj nekaj, kar že je, ustavnega projekta
							demokratizacije Slovenije pa v SFRJ sploh ni moglo biti: slovenska
							ustava je v polnem pomenu nastala, ko je stopila v veljavo, to pa je
							pomenilo konec SFRJ na slovenskem ozemlju. Če pa izraz označuje kar
							celotno prizadevanje za ustanovitev samostojne demokratične slovenske
							države, je s to slabo podobo dosežen zares farsičen efekt: dva danes že
							pozabljena rumena časopisa naj bi bolj ogrozila slovensko samostojnost
							kot jo je vsa mogočna komunistična medijska mašinerija ... Pravzaprav je
							velika umetnost povedati toliko nerazumljivega v tako malo besedah. Pa
							je to le kratek odlomek besednih predstav, ki se pojavljajo kar naprej,
							v tisočih in tisočih izvodov ... Občinstvo pa – nekateri odhajajo iz
							takšnega teatra, drugi se kislo nasmihajo, a mnogi sedijo in gledajo in
							verjamejo, da ne sedijo na burkaški predstavi, temveč v secirnici, kjer
							Mojster zarezuje v bolno družbeno telo, da bo iz njega izvlekel resnico.
							Tema za Hieronyma Boscha ...</p>
					</div>
					<div type="div3">
						<head>Epilog</head>
						<p>Takšne so, žal, naše stvari. Zdi se, da smo vedno bolj nemočni. Če pa
							kljub temu obstaja kaj takega, kar označuje visoka beseda civilizacijski
							dolg, potem je to pred vsakogar postavljena naloga, da se trudi po
							svojih močeh spoznavati resničnost in govoriti v skladu s svojimi
							spoznanji. Nihče ne more sam rešiti civilizacije, vsakdo pa lahko zanjo
							nekaj stori, če se trudi za tisto, kar stoji v naslovu ene Havlovih
							knjig: Živeti v resnici: moč brezmočnih. </p>
						<pb n="011"/>
					</div>
				</div>
				<div type="div2">
					<head>Zvestoba samemu sebi</head>
					<docAuthor>Helena Jaklitsch</docAuthor>
					<div type="div3">
						<p>Ko sem čez poletje razmišljala, o čem naj pišem v uvodniku naslednje
							številke Zaveze, sem se večkrat ujela pri misli, da ne bi več pisala o
							povojnem času, »zlorabi zgodovine«, simbolih totalitarizma, »razprtijah
							med domobranci in partizani«. Da je »tega že dovolj in da je morda res
							čas, da gremo naprej ter se nehamo ukvarjati z našo polpreteklostjo«. Na
							trenutke se mi je zdelo, da se preveč ukvarjam samo s tem ter da mi bo
							kdo upravičeno očital, da »ne znam pisati o ničemer drugem kot o času,
							ki nas samo razdvaja in še danes neti sovraštvo med nami«. Ujeta v teh
							mislih sem iskala druge teme, o katerih bi spregovorila. Brez skrbi sem
							jih našla kar nekaj, o katerih bi bilo vredno in potrebno razmišljati,
							toda ne glede na to sem se vedno znova vračala k izhodišču. Manjka mi
							besed, s katerimi bi opisala ta notranji boj, ki se je odvijal v meni.
							Še huje je bilo, ker se o njem nisem upala spregovoriti niti z
							bližnjimi, saj sem se bala, da bom deležna očitajočih pogledov ali celo
							zgražanja, da s takim razmišljanjem puščam na cedilu vse, ki ležijo v
							slovenski zemlji pobiti, ker niso verjeli »Indiji Koromandiji«
							komunističnega režima. Prebirala sem odzive na Šentjošt, spremljala
							medijsko gonjo proti slovesnosti v Rovtah, s katero so domačini želeli
							obeležili 20-letnico postavitve farnih plošč ter 70-letnico ustanovitve
							domobranstva. Že vnaprej so diskretitirali ne samo dogodek sam, temveč
							tudi vse in vsakogar, ki bi se ga udeležil. Gibanje Solidarnost je,
							takoj ko je v javnost prišla novica, da naj bi na slovesnosti maševal
							tudi kurat v slovenski vojski, od slovenske vlade v odprtem pismu
							zahtevalo, da se ta opredeli do udeležbe »državnega uslužbenca na
							prireditvi, ki slavi domobransko gibanje«<note place="foot" n="4"
								>Dnevnik, 20. avgust 2013. </note>. Kdo med vami ve, koga sploh
							predstavlja to gibanje, ki je s svojim odzivom takoj dobilo prostor v
							naših medijih? A je to tisto gibanje, ki ga je konec leta 2012 ustanovil
							Jože Pirjevec, isti, ki je bil s peščico somišljenikov v Rovtah deležen
							večje medijske pozornosti kot osrednji dogodek, zaradi katerega so se ti
							sploh zbrali? Nenavadno, kajne. No, ampak o tem kasneje. </p>
					</div>
					<div type="div3">
						<head>Manipulacija duha </head>
						<p>Naj se najprej vrnem nazaj k svoji stiski, notranji dilemi, ki sem jo
							načela zgoraj. Razklana sem razmišljala, o čem sploh spregovoriti v
							uvodniku. Še zvečer pred slovesnostjo v Rovtah sem bila celo v dvomih
							ali naj se udeležim dogodka ali ne, čeprav sem dobila osebno povabilo.
							Ko se je moj odgovor skoraj že prevesil v »ne, raje ne«, sem se nenadoma
							zgrozila. V tistem hipu sem dojela vso razsežnost takega razmišljanja.
							Skoraj bi se ujela v past, ki jo vsakemu posamezniku in naši družbi kot
							taki že vsa desetletja (v zadnjem času pa se je celo še radikalizirala)
							nastavlja ne samo monolitni medijski prostor, temveč tudi ves šolski
							sistem, kulturni svet in tisti del političnega prostora, ki se napaja in
							utemeljuje svojo oblast v revoluciji in povojni diktaturi. Postopno in z
							vsemi sredstvi zastrupljajo naš pogled na našo zgodovino, zaradi česar
							se prej ali slej celo ponotranjimo zgoraj (poševno) navedene krilatice.
							Če že to ne uspe, pa nas na vseh frontah prepričujejo, da je potrebno
							pustiti zgodovino zgodovinarjem (seveda ne katerim koli!, temveč samo
							»našim«) in da je že čas, da se nehamo obremenjevati s preteklostjo ter
							se, še posebno sedaj, v času gospodarske krize, raje ukvarjajmo s
							sedanjostjo in prihodnostjo. Dnevno smo podvrženi prefinjeno prikritemu,
							v zadnjem času pa tudi vedno bolj odkritemu ustrahovanju, zastraševanju
							in pritiskom. Vse zato, da se ne bi več spraševali o naši
							polpreteklosti, o privilegijih, ki si jih je povojna oblast, nato pa
							kontinuiteta nepošteno in brez zaslug prisvojila. Njihov glavni cilj je,
							da ostane zgodovina napisana tako, kot je bila zapisana leta 1945.
							Takrat so jasno opredelili, kdo je zmagovalec in kdo poraženec. Vendar
							se ta njihova dogma, ki so jo utrjevali na 100.000 pobitih in
							sistematičnem kršenju človekovih pravic, sedaj silovito maje. Poskušajte
							si predstavljati njihovo grozo, s katero ugotavljajo, da pobiti in
							zakopani vstajajo z vso silovitostjo in pričujejo o tem, kaj se je v
							resnici dogajalo na slovenskih tleh med vojno in po njej. Predstavljajte
							si, kakšno grozo so morali doživljati še živeči morilci, ki so po vojni
							morili slovenske fante in celo dekleta nad kraškimi brezni, ko so brali
							o štirih fantih v Šentjoštu, oblečenih v domobranske uniforme. Spomin
							nanje bi moral biti že zdavnaj izbrisan, njihova zgodovinska vloga jim
							je bila jasno dodeljena, še preden so bili sploh ustanovljeni. Ti pa
							sedaj »vstajajo« v podobi štirih fantov. Na kako trhlih temeljih stoji v
							resnici povojna mitološka zgodovina, se kaže tudi v tem, da se uradna
							zgodovina, njeni zgodovinarji in braniki te mitologije tako zelo bojijo
							vsake razprave o tem, kaj se je dogajalo na slovenskih tleh v času vojne
							in po njej. Pravzaprav še najraje vidijo, da se krivda </p>
						<pb n="012"/>
						<p>za takratno ravnanje KPS in njenega VOS-a poišče kar v predvojni
							»klerikalni« oblasti, ki je prežemala vse pore družbe. Res je, katoliška
							stran je bila v času med obema vojnama prevladujoča, toda kljub temu smo
							imeli tudi takrat liberalno društvo Sokol, liberalni časopis Slovenski
							narod in Jutro, liberalno stranko. Torej, ne glede na vse njihove
							očitke, tudi pluralnost.</p>
						<p>Tisti hip, ko sem ozavestila to realnost, je bila udeležba na proslavi v
							Rovtah samoumevna, strah, ki mi (nam) ga skušajo vcepiti, pa razkrit,
							zaradi česar je izgubil svojo moč. Ne, pred resnico ne smemo bežati,
							temveč jo moramo odkrivati in se zanjo boriti. In ta resnica ni v
							komunistični partiji niti ne v njeni potvorjeni zgodovini. Če se pustimo
							prestrašiti, če se zaradi strahu pred izgubo urejene eksistence ne upamo
							postaviti za tisto, kar smo prepričani, da je resnično, smo že izgubili.
							Zaradi tega sem se odločila, da tudi tokrat pišem o naši polpretekli
							zgodovini, o manipulacijah, ki se dogajajo z njo, in o tem, da ne smemo
							podleči paroli »dovolj je bilo že povedanega o polpreteklosti, ozrimo se
							v prihodnost«. Ne, o tem bom pisala toliko časa, dokler ne bo tudi v
							slovenskih šolskih učbenikih napisano, kaj se je v resnici dogajalo v
							najbolj temačnem obdobju slovenskega naroda. </p>
					</div>
					<div type="div3">
						<head>Ko spregovorijo Rovte</head>
						<p>V tej luči je zato zgovornost Rovt neverjetna. Vse, ki smo se na megleno
							nedeljo peljali na slovesnost v Rovte iz smeri Logatca, je ob cesti na
							poti »pozdravila« skupinica ljudi s titovkami na glavi, rdečo zvezdo ter
							rdečo zastavo s srpom in kladivom v roki. Pod nos (in pred kamere) so
							molili liste z napisom »Kolaboracija je zločin«, pri čemer je obtožba o
							kolaboraciji letel na domobrance. Zbrali so se, da s svojo prisotnostjo
							izrazijo nestrinjanje s slovesnostjo ob 70-letnici ustanovitve
							domobranstva, ki je potekala v Rovtah. Ne vem, če so se zavedali, da
							pravzaprav prav z napisi in uporabljeno simboliko »pljuvajo v lastno
							skledo« oz. postavljajo na laž svoje zatrjevanje, da je prav NOB pod
							vodstvom partije postavljala temelje slovenski državi. Srp in kladivo
							nista bila nikoli simbola slovenstva, prav tako ne rdeča zvezda. Rdeča
							zvezda, kot simbol komunizma, lahko predstavlja morda geslo »proletarci
							vseh dežel, združite se«, ne pooseblja pa domovine, za katero so dali
							življenje domobranci, pa tudi mnogi partizani, prepričani, da je to
							glavna vrednota tudi komunistom, ki so prevzeli monopol nad NOB.
							»Delavci nimajo domovine, zato jim ni mogoče odvzeti, česar nimajo«, je
							v svojem Manifestu zapisal Karl Marx. </p>
						<p>Napis »Kolaboracija je zločin« pa je pravzaprav govoril o njih samih –
							Sovjetska zveza, ki je bila obenem oče in mati tudi slovenski
							komunistični partiji, je že leta 1939 kolaborirala z nacistično Nemčijo.
							Takrat so slovenski komunisti iz svojih vrst izključili tiste, ki se s
							takim ravnanjem niso strinjali (npr. Vode). Vse do napada na SZ ne
							vidijo niti nobene potrebe po oboroženem odporu proti okupatorju (glavni
							ideolog KP Kardelj je že na 5. državni konferenci KPJ oktobra 1940 v
							Dubravi pri Zagrebu napovedal, da bodo šli komunisti v oborožen odpor
							proti okupatorju samo, če bodo imeli možnost izvedbe revolucije in bo v
							interesu Sovjetske zveze)<note place="foot" n="5">Vida Deželak Barič:
								»Komunistična partija Slovenije in revolucionarno gibanje 1941 –
								1943, str. 33. </note>. Ves čas vojne so dobivali orožje pri
							okupatorju, temu pa so pravili »taktika« in ne kolaboracija; ob
							kapitulaciji Italije so italijansko vojsko mirno spustili domov. Še več
							– pri tem so celo poskrbeli za varen prehod italijanskih vojakov na
							italijansko stran, obenem pa so na Turjaku krvavo obračunali s
							pripadniki vaških straž. Ob koncu vojne maja 1945 so brez upora spustili
							nemške umikajoče vojaške enote preko Drave, medtem ko so zahtevali
							izročitev slovenske domobranske vojske ter so jo nato na domačih tleh
							kruto umorili.<note place="foot" n="6">Prim: Florian Thomas Rulitz,
								Vetrinjska in »bleiburška« tragedija, str. 204. </note> Celo
							pozdrav, s katerim je Jože Pirjevec svoj nagovor na tej »protestni
							novinarski konferenci« zaključil, je na nek način ukraden in zlorabljen.
							»Smrt fašizmu, svoboda narodu« je bil najprej pozdrav Tigrovcev, ki v
							uradni povojni zgodovini niso našli mesta. KP jih ni nikoli priznala kot
							antifašiste, mnogi so bili celo likvidirani ter po vojni postavljeni na
							rob političnega in družbenega življenja pod neprestanim nadzorom tajnih
							služb. </p>
						<p>Popolnoma drugačna slika pa je bila na slovesnosti v Rovtah. Več kot
							1.000 ljudi se je zbralo, da bi se tudi tako poklonili spominu na
							pogumne fante, ki so dali svoja življenja za obrambo svojega doma in
							družin. Tam je plapolala slovenska zastava, odmevala slovenska pesem,
							govorci pa niso razpihovali sovraštva, temveč je iz njihovih besed vela
							skrb za slovenski narod. V tem je bila bistvena razlika med enim in
							drugim dogodkom, česar pa kamere slovenskih televizij niso bile sposobne
							predstaviti. Še huje – slovenski mediji so gledalcem in bralcem predvsem
							prenašali sporočila majhne skupinice ob vznožju Rovt. Še posebej
							grozljiv, subtilno manipulativen in zavajajoč je bil prispevek na
							komercialni televiziji. Zgodovinar Oto Luthar se je v njem spraševal,
							koliko je bilo sploh komunistov</p>
						<pb n="013"/>
						<figure>
							<graphic url="slike_z_90/z_90_04.png"/>
							<head>Zvest samemu sebi ali … <name>Janez Rihar</name>
							</head>
						</figure>
						<p>med vojno ter ugotavljal, da le 16 % ter da večina »ni niti vedela, kaj
							je komunizem, kaj šele verjela vanj«. Pri tem je seveda pozabil
							povedati, da so bili vsi ti komunisti na vodilnih mestih, kar pomeni, da
							so imeli vodilno vlogo ter da so peljali dogajanje v tisto smer, ki so
							si jo sami začrtali, to je v smer revolucije. Kot da ne ve, da zgodovine
							nikoli ne piše masa, temveč posameznik. V prispevku tudi povedo, da je
							bilo v partizanih le za vzorec tistih, ki niso verjeli v Boga, kar naj
							bi ovrglo tezo, da so bili proti veri. Kakšno sprenevedanje. Ne gre za
							to, koliko jih je bilo v partizanih vernih, temveč za to, da so bili
							proti veri komunisti, kar se je jasno pokazalo po vojni, ko so prišli na
							oblast. Novinar pa je nato svoj prispevek končal z mislijo, da če bi
							bilo na eni strani historično pravilno, da bi bila na partizanskih
							slovesnosti maša, saj je bilo v partizanskih vrstah mnogo duhovnikov, pa
							naj bi bilo tudi historično pravilno, da bi na domobranskih slovesnostih
							vsaj glavni govorniki govorili nemško, glede na to, da so domobranci
							sodelovali z nemškim okupatorjem. Kakšna sprevrženost, ki v
							historičnosti nima nobene podlage. Domobranske enote so sestavljali
							zavedni Slovenci, ki jim je bila slovenska beseda dragocena. Povelja in
							pogovorni jezik sta bila slovenska, njihova vsiljena vojna pa ni bila
							vojna za okupatorja, temveč proti komunističnemu nasilju. V tem je
							bistvena razlika. Morebiti ne bi bilo slabo novinarju predlagati, da
							naredi reportažo o domobranskih družinah, ki so se po vojni, da bi si
							rešile življenje, zatekle v Argentino. Tam bi se lahko na lastne oči
							prepričal, s kakšno ljubeznijo sinovi in hčere in vnuki pobitih
							domobrancev gojijo slovensko kulturo in ohranjajo slovenski jezik. Lahko
							pa mu tudi prinesem pokazat dijaško izkaznico za vlak, ki jo hrani moj
							oče in jo je uporabljal za vožnjo med Semičem in Novim mestom v času
							svojih srednješolskih let. Zakaj? Da se sam prepriča, koliko je
							slovenski jezik pomenil povojni komunistični oblasti – izkaznica je
							namreč v celoti napisana v srbohrvaščini, čeprav se je uporabljala v
							slovenskem prostoru. </p>
						<pb n="014"/>
					</div>
					<div type="div3">
						<head>Odkriti odkrito</head>
						<p>Da, kontinuiteta, ki še danes popolnoma obvladuje medije, šolstvo,
							pravzaprav celotno civilno sfero, se na vse načine trudi, da bi ohranila
							podobo, ki jo je zgradil komunizem že med vojno in po njej. V tej luči
							lahko beremo tudi obširen prispevek Mace Jogan, zaslužne profesorice
							Univerze v Ljubljani, v sobotnih prilogah Dnevnika in Dela konec
							avgusta. V prispevku predstavi rezultate raziskav slovenskega javnega
							mnenja o NOB in socializmu v letih od 1992 do vključno 2012, ki so bile
							izvedene v Centru za raziskovanje javnega mnenja in množičnih
							komunikacij na Fakulteti za družbene vede Univerze v Ljubljani. O
							nenavadnem naključju, da sta rezultate te ankete, ki »kažejo, da
							državljanska zavest ni razklana na pol, temveč asimetrično, pri čemer se
							opazno krepi pozitivno vrednotenje NOB in socializma«, sočasno objavila
							oba osrednja slovenska časopisa niti ne bi razpravljala. Tako
							»naključje« me namreč spominja na čase preteklega režima, ko so morali
							vsi mediji pisati o istih stvareh na isti način, temu pa je moral
							slediti (ali obratno) tudi ves družbeni, kulturni in šolski prostor,
							pluralnost pa je bila beseda, izbrisana iz slovarja takratne oblasti.
							Zakaj torej omenjam to anketo? Če odmislim, da je bila interpretacija
							zaupana gospe, ki je svojo poklicno pot preživela na Visoki politični
							šoli, »trdnjavi ideološkega monopola komunistične partije od njene
							ustanovitve dalje« (Jambrek), ki se je kasneje preimenovala v Fakulteto
							za sociologijo, politične vede in novinarstvo, da ni nikjer navedeno,
							kakšen odnos do NOB, komunizma, partije ali domobranstva so imeli tisti,
							ki so anketirali, kar je pri takih raziskavah zelo pomembno (zanima me,
							če bi bil rezultat enak, če bi to anketo izvedla recimo Fakulteta za
							evropske študije) in da je bila objavljena prav v tednu po slovesnosti v
							Rovtah, je zanimivo brati trditve, do katerih so se morali opredeljevati
							anketiranci: </p>
						<p>– »če se Slovenci pod vodstvom komunistov in Osvobodilne fronte leta 1941
							ne bi uprli, bi kot narod verjetno izginili; </p>
						<p>– upor proti okupatorju je povzročil preveč žrtev, zato bi bilo pametneje
							čakati na zmago zaveznikov;</p>
						<p>– po zaslugi NOB v Sloveniji smo Slovenci po koncu druge svetovne vojne
							dobili nazaj precejšen del svojega narodnega ozemlja;</p>
						<p>– boj domobranskih enot na strani okupatorja je bil dejanje izdaje
							lastnega naroda;</p>
						<p>– v času druge svetovne vojne je bila partizanska vojska edina prava
							slovenska vojska, itd.«<note place="foot" n="7">Delo, 31. 8. 2013, str.
								17 – 19; Dnevnik, 31. 8. 2013, str. 16 – 17.</note>
						</p>
						<p>Se vam te trditve zdijo kaj znane? Ne dvomim, saj gre za trditve, ki nam
							jih že desetletja vcepljajo v glavo in v naš miselni svet. Skoraj
							identične stavke bi našla v svojih osnovnošolskih zvezkih, kar pomeni,
							da se v našem prostoru z razglasitvijo samostojne in demokratične
							Slovenije ni pravzaprav nič spremenilo. Kot da je ta ostala le na
							papirju, vsa ideologija in mitologija totalitarizma pa se prenaša naprej
							»iz roda v rod«. </p>
					</div>
					<div type="div3">
						<head>Po resnici in pravici</head>
						<p>Da, ta ideologija nam, danes še toliko bolj jasno, sporoča, da ne bo
							dovolila nikakršnih reinterpretacij zgodovine. Nikakršnega poskusa
							ponovnega ovrednotenja dogodkov ter ravnanj v času med vojno in po njej.
							Ne glede na to, ne glede na morebitna ustrahovanja, pritiske,
							diskreditacijo pa smo dolžni vztrajati pri iskanju resnice. Tudi glede
							naše polpretekle zgodovine, pri čemer ne gre za nobeno idealizacijo in
							»glorifikacijo« domobranstva, kot bi radi nekateri predstavili trud za
							demitologizacijo naše polpreteklosti. Tu gre preprosto za to, da se »po
							resnici in pravici« zapiše naša zgodovina. Kjer bosta razlog in
							posledica v pravem vrstnem redu. </p>
						<pb n="015"/>
					</div>
				</div>
			</div>
			<div type="div1">
				<pb n="001"/>
				<head>Kako se je začelo</head>
				<div type="div2">
					<head>Poboji po padcu Grčaric in Turjaka kot napoved povojnih pobojev</head>

					<docAuthor>Janko Maček</docAuthor>
					<div type="div3">
						<p>Ob letošnji uradni proslavi Dneva državnosti so se spet razvnele debate,
							ali rdeča zvezda sploh spada na tako proslavo. Večina medijev na to
							vprašanje orkestrirano odgovarja, da je bila rdeča zvezda v času druge
							svetovne vojne simbol našega osvobodilnega boja, brez katerega nikoli ne
							bi bilo samostojne slovenske države, in da to popolnoma upravičuje njeno
							prisotnost. Seveda govori proti taki razlagi dejstvo, da je rdečo zvezdo
							na svoji zastavi nosila tudi Jugoslovanska armada, ki je hotela
							preprečiti našo samostojnost, še bolj pa dejstvo, da je že jeseni 1941 v
							znamenju rdeče zvezde VOS, imenovana tudi udarna pest komunistične
							partije, morila zavedne Slovence, ki so tudi načrtovali odpor proti
							okupatorju; z Odlokom o zaščiti slovenskega naroda so si tedaj komunisti
							uzurpirali monopol nad osvobodilnim bojem, ki pa v resnici ni bil njihov
							glavni cilj, ampak le sredstvo za izvedbo revolucije in vzpon na oblast.
							Po koncu vojne in okupacije so ta cilj v celoti uresničili in nad
							Slovenijo je zavladal komunistični totalitarizem in ostal na oblasti
							skoraj pol stoletja. Skozi vso njegovo dobo je slovensko zastavo
							obremenjevala rdeča zvezda in v njenem znamenju so se zgodili Kočevski
							rog, Hrastniški hrib, Huda jama in šeststo drugih morišč po vsej
							Sloveniji. Genocid v Srebrenici se po velikosti in načinu izvedbe skrije
							pred grozoto Hude jame in drugih omenjenih grobišč, o katerih pa naj ne
							bi govorili, saj v času velike gospodarske krize »ni primerno odpirati
							ideoloških tem in ovirati že itak težko pot ekonomskega okrevanja«. Ko
							od časa do časa vendarle začutimo, da vzroki naše krize niso samo
							ekonomski, temveč tudi moralni, bi lahko razumeli, da v to poglavje
							spada tudi razčiščenje in dogovor o polpretekli zgodovini in pokopu
							mrtvih, vendar ni tako.</p>
						<p>Mar ni že več kot 70 let od tistih septembrskih dni, ko se je peščica
							Slovencev oklicala za narod in vzela v svoje roke pravico odločati o
							življenju in smrti resničnih ali samo domnevnih političnih nasprotnikov,
							ki so jih že zaradi svojega nazora imeli za (razredne) sovražnike. Mar
							ne bi bil že čas, da bi se nasprotniki iz državljanske vojne usedli
							skupaj in ob poštenem upoštevanju vseh dejstev sklenili mirovno pogodbo?
							Žal, smo od take pogodbe še zelo, zelo daleč, dokler bo na splošno
							veljalo, da je bil na partizanski strani med vojno samo osvobodilni boj,
							ki pač ni mogel biti brez napak – kdo le bi v tako težkem času mogel
							delati brez napak, na drugi strani pa kolaboracija, ki po vojni ni mogla
							ostati nekaznovana. Če je na strani, ki je leta 1941 objavila Odlok o
							zaščiti slovenskega naroda in leta 1943 Dolomitsko izjavo, res bil samo
							osvobodilni boj, zakaj tako sovraštvo do druge strani? Ali more kdo
							reči, da se je druga stran začela organizirati iz čistega veselja, da bi
							pomagala okupatorju? Zakaj so partizani septembra 1943 napadali samo
							četnike in vaške stražarje, Italijanom pa celo pomagali, da so se varno
							umaknili v Italijo? Zakaj so že tedaj nastala množična grobišča, kot
							Mozelj, Jelendol, Travna gora, Mačkovec itn. Kakšen cilj je imela
							Centralna komisija VOS (Zdenka Kidrič in Vito Kraigher), ko je v
							pričakovanju padca Turjaka prišla v Kočevje? Zakaj so bili partizanski
							poveljniki tedaj gluhi za skupen nastop partizanov in vaških stražarjev
							proti Nemcem? Ali ni uničevanje domačih političnih nasprotnikov v času
							tuje okupacije tudi izdaja in zločin?</p>
						<p>Dr. Nežmah je pred nedavnim zapisal v Mladini, da so povojni množični
							poboji kot matrica našega sodstva. »Prostega pobijanja tožilstva in
							sodišča niso preiskovala ne leta 1945 ne nikoli kasneje. Današnji status
							je splošna vednost o teh pobojih in hkrati nekaznovanost organizatorjev
							in njihovih eksekutorjev.« Ob tej ugotovitvi se nujno spomnimo množičnih
							pobojev po padcu Grčaric, Turjaka in drugih protirevolucijskih
							postojank. Ali niso bili ti poboji kot nekakšna generalka za povojne
							poboje? Tako po padcu Turjaka kot po vojni so pobijali ujetnike in ni
							bilo milosti niti za ranjence. Sicer pa več o tem, še posebej o
							ranjencih, v naslednjih poglavjih.</p>
					</div>
					<div type="div3">
						<head>Po padcu Turjaka</head>
						<p>V 89. številki Zaveze smo pod naslovom Ob 70. obletnici turjaške
							tragedije skušali prikazati sliko dogodkov, ki so se v tednu med 12. in
							19. septembrom odvijali na Turjaku. </p>
						<pb n="016"/>
						<figure>
							<graphic url="slike_z_90/z_90_05.png"/>
							<head>Plošča na Turjaku – blizu kraja zločina nad ranjenci<name/>
							</head>
						</figure>
						<p>V nedeljo, 19. septembra, so napadalci s težkimi topovi, ki so jih
							upravljali italijanski topničarji, začeli razbijati grajski stolp,
							obrnjen proti marofu; ta zid ni bil tako debel, saj je bil stolp zidan
							kasneje in v notranjosti je bilo tudi veliko lesenega. Vse granate so
							letele na eno mesto. Bilo je očitno, da se tisti pri topovih spoznajo na
							svoje delo. Ko sta se streha in del zidu na tej strani zrušila, se je
							vse zavilo v prah in dim in branilci so se morali od tam umakniti. Okrog
							pol enajstih so topovi utihnili. Branilci so pričakovali, da bo sledil
							napad pehote, zato so hoteli ponovno zasesti ruševine, toda izkazalo se
							je, da so jih napadalci prehiteli. Francetu Kaduncu je v tej stiski
							prišlo na misel, da je prav pod razvalinami, kjer so se ugnezdili
							napadalci, skladišče municije, in da bi jih morda pregnal, če bi
							skladišče zažgal. S težavo se je splazil tja in zanetil ogenj, toda na
							povratku je bil težko ranjen. V skladišču so nastale eksplozije in ogenj
							se je kmalu razširil, vendar napadalcev to ni pregnalo iz gradu. Razmere
							za branilce so iz ure v uro postajale težje in končno so se odločili za
							predajo.</p>
						<p>Iz gradu so se pokazale bele zastave. Bilo je 19. septembra, ko je ura
							kazala dvajset minut čez eno. Streljanje se ni poleglo, dokler niso prav
							pred grajska vrata zapeljali italijanski tanki. Velik tank tik pred
							vrati je top in strojnico obrnil proti vhodu. Ko so videli, da se bodo
							legionarji res predajali, so se približali tudi partizani; dva s
							strojnico sta stala poleg tanka in izza zidu so gledale brzostrelke. Iz
							tanka je od časa do časa pokukala italijanska čepica. »Hitro, hitro!
							Kdor pride z orožjem, bo ustreljen!« Legionarji so stopali po klancu
							navzdol. Ob poti je bila straža z naperjenimi strojnicami. Šele pod
							klancem, kjer se pot odcepi na Želimlje, so jih ustavili. Nekdo je
							prinesel kolobar zarjavele žice, drugi so prinesli težke vrvi in med
							zmerjanjem so jih začeli vezati. (Povzeto po brošuri Turjak, Ljubljana
							1944.)</p>
						<p>Iz gornjega povzetka bo bralec morda začutil stisko, ki so jo doživljali
							branilci, preden so se odločili za predajo. Seveda noben, še tako dober
							opis ne more prikazati resničnega vzdušja, ki je tedaj vladalo v gradu.
							In kakšni so šele bili občutki branilcev, sedaj partizanskih ujetnikov,
							ko so jih med posmehovanjem in zmerjanjem vezali z žico in pritrjevali
							na dolge vrvi. Ko so bili vsi, ki so se predali, tako povezani, so jih
							pod močno stražo odgnali v Velike Lašče in zaprli v skladiščno poslopje
							na železniški postaji, ki je bilo že ograjeno z bodečo žico, saj so bili
							v njem še pred kratkim nastanjeni italijanski vojaki.</p>
						<p>Prešernova brigada je v svoj operativni dnevnik zapisala, da je bilo na
							Turjaku 695 ujetnikov. Za njo sta v svojih monografijah to številko
							povzela tudi Petelin in Strle. Odsek za propagando in statistiko
							glavnega štaba je v dnevnem poročilu 20. 9. 1943 kratko opisal zavzetje
							Turjaka in takole navedel število ujetnikov: »V naše roke je padlo cca
							700 ujetnikov, med njimi 60 duhovnikov in vojaških voditeljev iz raznih
							belogardističnih postojank, ki so bile likvidirane v zadnjih dneh in ki
							so se zatekli v edino še preostalo belogardistično gnezdo – Turjak.«
							Brošura Turjak ter pisca Grum in Pleško števila ujetnikov ne navajajo.
							(T. Ferenc, Dies irae, str. 339.)</p>
						<p>Čeprav je zgodba o Turjaku že sama dovolj obsežna in zahtevna, se nam zdi
							za razumevanje tistih usodnih dni primerno, da povemo tudi nekaj o padcu
							postojank vaških straž na Notranjskem (Nova vas, Begunje pri Cerknici in
							Pudob) in o tem, kaj se je zgodilo z vaškimi stražarji, ki so tam prišli
							v roke zmagovalcev. Gradnikova brigada je 11. septembra krenila iz
							Ribnice proti Blokam, skoraj hkrati s prešernovci, ki so odhajali na
							Turjak. Z razmeroma močno postojanko vaške straže v Novi vasi so se že
							pred prihodom </p>
						<pb n="017"/>
						<p>brigade neuspešno pogajali domači partizani. Gradnikovci so postojanko
							obkolili in zahtevali brezpogojno predajo. S pomočjo italijanskih tankov
							in topništva so dosegli, da se je posadka 13. septembra dopoldne
							predala. Župnik Hren se je skril, vendar so ga kmalu našli in obsodili
							na smrt. O tem v Spominih piše tudi Ivan Maček, ki se je prav tedaj s
							Kardeljem pripeljal na Bloke. Izmed članov posadke, ki se je vdala, so
							izločili 32 »vodilnih« in jih najprej zaprli v zadružno skladišče v Novi
							vasi, nato pa odpeljali v kočevske zapore.</p>
						<p>Posadki vaške straže v Begunjah je poveljeval inženir Jože Vojska. Pod
							njegovo poveljstvo sta spadali tudi manjši postojanki v Bezuljaku in
							Dobcu. Bili so dobro oboroženi, saj so precej orožja in municije
							zaplenili Italijanom v Cerknici. Ker z Ljubljano ni bilo zveze, so
							pogrešali navodil, kakšno stališče naj zavzamejo do Nemcev na Rakeku in
							do partizanov, ki so zlasti v Cerknici postajali glasni. 14. septembra
							dopoldne je Gradnikova brigada, ki je prišla z Blok, obkolila Begunje in
							začela s topovskim obstreljevanjem, ki pa ni povzročilo večje škode. Po
							razmeroma mirni noči se je topovsko bombardiranje okrepilo in v napad
							sta se vključila tudi dva tanka. Granata iz tanka je zadela zvonik farne
							cerkve in veliki zvon se je razletel na kosce. Opoldne so bila nekatera
							poslopja v vasi že močno poškodovana. Zaradi obstreljevanja se je
							poslabšala zveza med posameznimi, med seboj precej oddaljenimi
							obrambnimi položaji, kar se je še posebej pokazalo, ko so napadalci
							ponudili pogajanja. Takoj ko so na nekaterih obrambnih položajih na
							spodnjem koncu vasi ustavili ogenj, so partizani vdrli v vas in obramba
							je bila zlomljena. 15. septembra popoldne so se Begunje brez posebnih
							pogajanj predale. Postojanki v Bezuljaku in Dobcu nista bili obkoljeni.
							Iz Dobca je patrulja odšla v Borovnico po pomoč in 16. septembra zjutraj
							je močna skupina Borovničanov skupaj s patruljo prišla na Kožljek;
							izvedeli so, da so Begunje padle že prejšnji dan popoldne in da so tudi
							posadko v Bezuljaku zajeli partizani.</p>
						<p>Iz poročila Gradnikove brigade je razvidno, da je v Begunjah ujela 165
							vaških stražarjev, nič pa ni povedano o njihovi nadaljnji usodi. Takoj
							po zavzetju Begunj so prijeli župnika Turka, učiteljico Drobničevo in še
							nekatere. Ker med vaškimi stražarji, ki so jih postrojili sredi vasi,
							niso našli niti poveljnika Vojske niti namestnika Matičiča, so
							zagrozili, da bodo vsako uro streljali talce, dokler se ne </p>
						<figure>
							<graphic url="slike_z_90/z_90_06.png"/>
							<head>Križ na morišču nad velikolaško železniško postajo<name/>
							</head>
						</figure>
						<p>javita. Ko sta se potem prikazala iz skrivališča, so ju pridružili
							ostalim aretirancem in naslednji dan vse odpeljali v Kočevje.</p>
						<p>Med notranjskimi postojankami vaške straže je bil tudi Pudob s
							poveljnikom Jakobom Petrom. Ob kapitulaciji Italije so se v Pudob
							zatekli tudi vaški stražarji iz Dan in Grahovega, ki jih je vodil France
							Kremžar, in tako je bilo zbranih okrog 150 mož. Glavno postojanko so
							imeli v gasilskem domu ob križišču cest, ki peljeta iz Iga vasi in
							Kozarišč, manjšo pa v gostilni nasproti cerkve. Tudi v Pudobu je začel
							pogajanja okrožni odbor OF Cerknica; vaška straža je zahteve za predajo
							najprej zavrnila, potem pa se je zgodilo, da so se tisti v gostilni
							odločili za vdajo, ne da bi o tem obvestili soborce v gasilskem domu. Po
							vdaji posadke v gostilni so oni v gasilskem domu celo noč odbijali
							partizanske napade, proti jutru pa je Kremžar z okrog 30 borci
							izkoristil jutranjo meglo in se brez boja izvlekel iz obkolitve. Brigada
							je potem imela lahko delo z branilci, ki se niso pridružili izpadu.
							Nekaj ujetnikov so takoj postrelili in jih pustili ležati pred gasilskim
							domom. Sedem ujetnikov so odgnali k jami Kozlovka in jih tam pomorili. </p>
						<pb n="018"/>
						<p>Kardelj, ki se je 14. septembra ustavil tudi v Pudobu, je takole poročal
							centralnemu komiteju KPS: »Danes zjutraj so naši vzeli Pudob. Ker je
							težava s transportom zagrizenih belogardistov, sva z Matijo odredila, da
							brigadno sodišče takoj izvrši obsodbo in da se postrelja, kar je treba
							postreljati. Tudi Hren (v Novi vasi) je hotel pobegniti in z Matijo sva
							odredila, da se ga takoj ustreli.« (T. Ferenc, Dies irae, str. 390.)</p>
						<p>Pa se še vrnimo k turjaškim ujetnikom, ki so noč od 19. na 20. september
							pretrpeli v Velikih Laščah. Zjutraj so jih začeli popisovati in popoldne
							je prišla komisija, ki jih je razdelila v skupine. V prvo skupino so
							uvrstili 12 znanih poveljnikov in jih še isti večer odgnali iz
							skladišča. Znanih je nekaj verzij, kje in kako so nameravali opraviti z
							njimi. Komaj so jih privedli iz žice, ki je obdajala silos, so trije
							pobegnili in zato so ostalih devet postrelili kar tam ob cesti pri
							Perhajevi gostilni. Naslednje dopoldne so odbrali še petdeset ujetnikov,
							med njimi sta bila zdravnik dr. Kožuh in sodnik Zalokar, in jih
							postrelili v gozdu nad železniško postajo. Sodeč po grobovih so jih
							postrelili v dveh skupinah: V manjši skupini – 8 moških – so bili
							civilisti, kot zdravnik dr. Kožuh, sodnik Zalokar, profesor Petelin,
							brata Beno in Ivan Rožanc ter drugi. V večji skupini – 41 moških in ena
							ženska – so bili predvsem pripadniki vaške straže iz Škocjana in
							Ambrusa. Ohranjena sta seznama z imeni žrtev. Ni ugotovljeno, kdo in po
							kakšnem ključu je tedaj odločil, kdo bo ustreljen in kdo odpeljan v
							Kočevje.</p>
					</div>
					<div type="div3">
						<head>Poboj turjaških ranjencev</head>
						<p>Med petdesetimi ujetniki, ki so jih v torek 21. septembra postrelili v
							gozdu nad velikolaško železniško postajo, je bil tudi zdravnik dr.
							Ludvik Kožuh. Ob vdaji Turjaka je bil v ambulanti med ranjenci. Ne vemo,
							kako so ga odtrgali od njih in potem pritrdili na dolgo vrv, ki je
							povezovala kolono ujetnikov na poti v Velike Lašče. Verjetno so hkrati z
							njim odšli iz bolniške sobe tudi nekateri bolničarji in lažji ranjenci,
							saj viri navajajo, da je bilo ob vdaji 36 ranjencev. Lahko sklepamo, da
							so partizanski bolničarji iz gradu, ki je gorel, ukazali prenesti
							ranjence v niže ležeče gospodarsko poslopje, kjer sedaj stoji Lovski
							dom. Tone Ferenc navaja v knjigi Dies irae pričevanje Vinka Kolbezna,
							pripadnika vaške straže v Semiču, ki je bil ob kapitulaciji Italije
							mobiliziran k partizanom: 20. septembra je bila njegova enota na Turjaku
							in Kolbezen je z drugimi prenašal ranjence iz ambulante v gorečem gradu
							v niže ležeče poslopje, kasneje pa bil tudi priča, ko so na ukaz
							prihajali iz poslopja in bili na pragu ustreljeni. V 10. številki Zaveze
							je objavljen članek Dan po vdaji, ki ga je po izpovedi Fanike Bavdek
							napisal Justin Stanovnik: Bavdkovi, po domače Škindrovi, z Gradeža so
							imeli na Turjaku očeta in tri sinove: Poldeta, Jožeta in Franceta.
							Vedeli so, da je grad obkoljen in da je stiska branilcev vsak dan večja.
							Skrbelo jih je za svoje, vendar tudi v nedeljo, 19. septembra, ko so
							nepretrgano grmeli topovi in je grad že gorel, niso mogli drugega kot
							moliti. Ko je tudi do njih prišel glas o vdaji, je Fanika z drugimi
							dekleti in ženami tekla dol proti gradu. Pri marofu so se skoraj
							zaletele v prvi del žalostne naveze, ki se je odpravljala v Velike
							Lašče. Begale so ob vrsti in iskale svoje. Fanika je kmalu našla
							najstarejšega brata Poldeta in zvedela, da je France ranjen, za očeta in
							Jožeta pa ni vedel, kaj je z njima. Ker so jih partizani odganjali, pa
							tudi groza jih je bilo gledati svoje, privezane na vrvi in zasramovane,
							so se čez nekaj časa vrnile v komaj en kilometer oddaljeni Gradež. Pozno
							ponoči sta k Škindrovim prišla dva partizana – domačina povedat, da je
							France težko ranjen in da prosi, če bi ga Fanika prišla obiskat. Takoj
							je odšla z njima. Ranjenci so že bili v poslopju spodaj in brez težave
							je našla Franceta. Bil je težko ranjen v trebuh; zadelo ga je s strehe,
							ko se je umikal iz sobe, ki se je podirala. Potožil je, da je hudo
							žejen, pa tudi drugi ranjenci so trpeli zaradi žeje. Fanika se je zato
							vrnila domov po čaj. Medtem ko je mati pripravljala čaj, je skočila še v
							Škocjan po sestro bogoslovca Lojzeta Breznika, ki je tudi bil med
							ranjenci. Kati in Lojze Breznik sta bila doma iz Rafolč pri Lukovici in
							sta leta 1943 preživljala počitnice pri škocjanskem župniku, saj zaradi
							Nemcev nista mogla domov. Ko so po 8. septembru mnogi odhajali v grad,
							je šel z njimi tudi Lojze in tam ga je zadelo med reševanjem ranjencev.
							Fanika in Kati sta si torej naložili posode s čajem in hiteli v grad. S
							seboj sta vzeli še nečaka Rudija, ki mu je France komaj tri mesece prej
							vezal birmo. V prostoru je bilo sedaj več ljudi iz okolice, ki so prišli
							pomagat ranjencem. Straža je bila samo zunaj pred vrati. Medtem ko sta
							bili Kati in Fanika vsaka pri svojem bratu, je ranjenec Marjan Bajželj
							iz Grosuplja, ki ni mogel sam hoditi, prosil, da bi mu pomagali na
							stranišče. S težavo sta ga postavili na noge in pospremili do stranišča,
							Rudi pa je ostal pri svojem stricu in botru. In tedaj se je zgodilo. Ko
							se je Fanika vrnila in </p>
						<pb n="019"/>
						<figure>
							<graphic url="slike_z_90/z_90_07.png"/>
							<head>Videm – Dobrepolje; grobovi na Turjaku pobitih ranjencev – v
								svobodi so jih morali svojci zravnati z zemljo. V ozadju ruševine
								videmskega župnišča.<name/>
							</head>
						</figure>
						<p>hotela nazaj k bratu, je v prostoru že bilo več partizanov in ni smela k
							bratovemu ležišču, pač pa je do nje ves vznemirjen prišel nečak Rudi, jo
							zgrabil za roko in hlipal: »Teta, saj bodo vse pobili; sam sem slišal,
							ko je ukazal, naj jih spravi ven in začne streljati.«</p>
						<p>Ob 60-letnici turjaške tragedije je Kati Breznik, kot ena redkih prič
							takratnega pokola ranjencev, ponovno obiskala Turjak v spremstvu gospe
							Ivanke Kozlevčar in obudila spomin na 20. september 1943; iz tega je
							nastal članek Ranjenci, ki ga je objavila Zaveza v jubilejni 50.
							številki. Medtem ko je čakala na Bajžlja, da bi mu pomagala nazaj na
							ležišče, je zaslišala klice: »Civili takoj ven! Ranjenci ven, kakor kdo
							more!« Videla je mladega fanta, kako je po vseh štirih kobacal k izhodu.
							Eden od stražarjev jo je nadrl, kaj še dela tam. Soba se je že precej
							izpraznila. Tam sta prej ležala tudi dva ranjena partizana, ki so ju
							vaški stražarji ujeli. Sedaj ju je doletela usoda drugih ranjencev.
							Srečala je odhajajočega brata bogoslovca. Ko mu je prej v razgovoru
							svetovala, naj pove, da je begunec in da mu pomagajo Tomšičevi, ji je
							odvrnil: »Ne verjamem, da bodo lepo ravnali z nami, ker je to
							revolucija«, sedaj pa se je samo poslovil z besedami: »Zbogom in na
							svidenje v nebesih!« K izhodu iz poslopja jo je pospremil partizan.
							Zunaj pod stopnico je ležal ubit konj ali mula in pravkar ustreljeni
							ranjenec je padel nanj. Drugi, prej ubiti, so bili položeni v vrsto
							tako, da so gledali proti gradu. Za njimi so stali partizani. Ubijalec
							je stal ob mrtvi živali. Bil je manjše postave, a čokat in v roki je
							držal velik samokres, vendar je njo pustil, da je šla s stražarjem mimo
							… Še več let po tem je imela občutek, da bo dobila strel v tilnik.</p>
						<p>Pomorjene ranjence so z lojtrskim vozom prepeljali na turjaško
							pokopališče. Ljudje so si zapomnili, da je od voza tekla kri. Pokopali
							so jih še isti dan v dve jami zadaj za kapelo, kjer je zdaj potka z živo
							mejo proti turjaški grobnici. Za praznik vseh svetnikov leta 1943 so
							svojci na grobove skrivaj prinesli cvetja. Februarja 1944 so Škocjančane
							in bogoslovca Breznika prekopali na škocjansko pokopališče. Tam počivata
							tudi ranjena in nato umorjena bogoslovca: Matevž Krmelj iz Škofje Loke
							in Jože Logar iz Vodic. Tako Breznik kot Krmelj in Logar so se v
							takratno Ljubljansko pokrajino umaknili pred nemškim okupatorjem, potem
							pa tu umrli od domače roke.</p>
						<p>Med ranjenci, ki so jih postrelili na Turjaku, je bil tudi France Kadunc.
							Spomnimo se, kako ga je ob petnajstletnici Turjaka v Clevelandu v svojem
							govoru omenil pisatelj Karel Mauser. France Kadunc je bil ranjen, ko je
							skušal pregnati napadalce, ki so se ugnezdili v razvalinah grajskega
							stolpa. Poleg Kadunca je bilo med ranjenci še več Dobrepoljcev. 16-letni
							Jože Grm iz Zagorice sploh </p>
						<pb n="020"/>
						<figure>
							<graphic url="slike_z_90/z_90_08.png"/>
							<head>Izkopavanje žrtev v Jelendolu<name/>
							</head>
						</figure>
						<p>ni bil pri vaški straži, ampak ga je potegnila s seboj množica fantov, ki
							so mimo njegovega doma odhajali na Turjak. Njegova sestra Tončka je za
							knjigo Dobrepoljska Hirošima napisala poseben prispevek z naslovom
							Turjaški ranjenci. Navajamo odlomek: »Pridrvel je komandant na konju in
							zavpil: ,Vsi ven! Začni streljati!' Smrtne sence obsojencev so se
							prikazale na pragu. Rabelj je oholo razkoračen stal pred njimi in
							vsakega ustrelil v glavo, da je padel pod prag. Težji ranjenci so se
							priplazili, kakor so vedeli in znali, nekateri so dobili strel tudi v
							ležečem stanju. Kako je prišel moj brat po eni nogi do tja, si ne znam
							predstavljati. - Kup 28 mladih trupel, skoraj samih najstnikov, so potem
							naložili na lojtrni voz. Kri je tekla po poti, ko so jih peljali na
							pokopališče … Spomladi so prišli svojci z vozmi in krstami in jih
							odkopali. Bili so taki kot zemlja in glav skoraj niso imeli. Naš Jože je
							držal roko na hlačah; mama jo je odmaknila in spodaj se je poznalo čisto
							blago. Tako ga je prepoznala. Pri pogrebu na Vidmu so se vsuli streli z
							bližnjega hriba, da se je vse razbežalo, potem pa se je umirilo in smo
							jih pokopali. Naredili smo vsem enake grobe z okvirji in križi; vsak je
							imel belo ploščo s podatki in sliko. V svobodi 1945 je prišel ukaz, da
							moramo vse to razdreti in grobe zravnati z zemljo.« (Dobrepoljska
							Hirošima, str. 137.) – Iz Zagorice je bil tudi Ludvik Hren, ki je 4.
							junija 1942 ponoči spremljal kaplana Ivana Lavriha, ko je bežal pred
							partizani. 19. septembra 1943, ob vdaji, sta bila oba na Turjaku. Preden
							je odšel skozi glavna vrata, da se preda partizanom, se je kaplan
							poslovil od Hrena, ki je ranjen ležal v ambulanti. Ker je bil obut samo
							v sandale, mu je ranjenec ponudil svoje čevlje, češ da jih sam itak ne
							bo rabil, ker ga bodo ustrelili. Seveda jih kaplan ni vzel. Hren se je
							potem, verjetno ponoči, odtihotapil iz prostora, kjer so ležali
							ranjenci, in se zavalil v dolino. Kasneje je bil pri domobrancih,
							preživel tudi Teharje in leta 2008 umrl v Argentini. (I. Lavrih, V
							primežu, str. 55–56.)</p>
						<p>Verjetno bo kdo vprašal, zakaj navajamo o turjaških ranjencih samo
							»zgodbice« njihovih svojcev, zakaj se nismo potrudili in poiskali kak
							dokument. Odgovorili bomo z vprašanjem: zakaj o poboju domobranskih
							ranjencev po vojni ni nobenih dokumentov? </p>
						<pb n="021"/>
						<figure>
							<graphic url="slike_z_90/z_90_09.png"/>
							<head>Na poti v blagoslovljeno zemljo<name/>
							</head>
						</figure>
						<p>Verjamemo, da bi T. Ferenc, ki v knjigi Dies irae zelo na kratko piše o
							zločinu nad turjaškimi ranjenci, uporabil kak dokument, če bi ga imel na
							razpolago, pa je ostal pri pričevanjih, ki jih je večinoma povzel po
							reviji Zaveza. Tudi Kardelj in Maček o tem dogodku molčita. Kdo je ta
							pokol ukazal in kdo je bil izvajalec? Ali ni čudno, da so ranjence na
							Turjaku postrelili, še preden so ujetnike v Velikih Laščah razvrstili v
							skupine? Med partizani v Laščah je bil tedaj pravnik dr. Jože Brilej, ki
							mu je gotovo bila znana konvencija o ranjencih, pa ni vzel v bran niti
							dr. Kožuha, ampak je pustil, da so ga po zaslišanju razporedili v
							skupino za ustrelitev v Jamnikovem gozdu? Ali ni bil tedaj v Laščah tudi
							komandant Stane Rozman, po katerem so pred kratkim ponovno poimenovali
							vojašnico Slovenske vojske? T. Ferenc v svoji knjigi navaja dnevno
							povelje, ki ga je Glavni štab NOV in PO Slovenije izdal 19. septembra
							1943, takoj po padcu Turjaka: »Danes so edinice VII. udarne brigade
							Franceta Prešerna po osemdnevni žilavi borbi uničile največjo utrjeno
							belo in plavogardistično postojanko na teritoriju Slovenije, postojanko
							na Turjaku … Za junaštvo, žilavost in spretnost, ki so jo v tej borbi
							pokazali, izreka glavni štab borcem, komandirjem, komandantom in
							politkomisarjem zahvalo in priznanje.« Ali je mogoče, da ta isti glavni
							štab, ki je izdal to pohvalo, ni vedel za načrtovanje in izvršitev
							pokola turjaških ranjencev, saj je sicer potrdil in pohvalil tudi pokol?
							Dejstvo je, da tudi tu vemo za zločin, njegovih povzročiteljev pa ne
							poznamo in izgleda, kot da jih ni bilo.</p>
						<p>Naši predniki so od nekdaj spoštovali mrtve in jim od pokristjanjenja sem
							na grobovih oziroma na kraju smrti postavljali znamenje križa. Na kraju
							smrti turjaških ranjencev do danes ni nobenega obeležja in ga po vsej
							verjetnosti tudi ob 70. obletnici njihove tragične smrti še ne bo.
							Pristojni organ je namreč zavrnil prošnjo Nove Slovenske zaveze za
							postavitev križa z utemeljitvijo, da bi bilo to v nasprotju s statusom
							kulturnozgodovinskega spomenika, ki ga ima grad z okolico. Kako naj
							torej razumemo, da pa je plošča ob vhodu v grad, v neposredni bližini
							kraja, kjer je bilo 20. septembra 1943 postreljenih 28 ranjencev, ki
							opozarja, da je Prešernova brigada tu 19. septembra 1943 »zavzela
							belogardistično postojanko in zajela 695 sovražnikov«, v skladu s
							statusom, ki naj bi ga imel grad? Ali ni že v samem napisu nekaj zelo
							motečega? Proti komu se je na Turjaku borila slovenska </p>
						<pb n="022"/>
						<figure>
							<graphic url="slike_z_90/z_90_10.png"/>
							<head>Pogreb jelendolskih žrtev v Hrovači<name/>
							</head>
						</figure>
						<p>brigada, ki je nosila ime velikega pesnika, avtorja verza:
								»<emph>Slovenec že mori Slovenca, brata; kako strašna slepota je
								človeka?</emph>« Kdo so bili sovražniki, ki so jih zajeli, in kako
							so ravnali z njimi? Kdo je upravljal s topovi, ki so omogočili zavzetje
							gradu, in kdo je pomagal vezati ujetnike? </p>
					</div>
					<div type="div3">
						<head>Zadnje postaje križevega pota turjaških ujetnikov</head>
						<p>V knjigi Odločitev (str. 364) piše Tone Fajfar o seji izvršnega odbora OF
							v Velikih Laščah 15. 9. 1943, na kateri je Zdenka Kidrič poročala o
							zaslišanjih četniških oficirjev, zaprtih v Kočevju, ki da »se delajo kar
							se da nedolžne – tudi tisti, ki so prej počenjali velike svinjarije nad
							našimi ljudmi. Večino bomo izročili vojnemu sodišču.« Centralna komisija
							VOS je v tistih dneh izdala več navodil o ravnanju z ujetniki oziroma s
							tistimi, ki se ne bi predali. »Vse tiste, ki se še danes drže v
							posameznih posadkah ali se skrivajo v gozdovih in se ne prijavijo našim
							oblastem, je treba brezpogojno uničiti.« V Kočevje so najprej prignali
							ujetnike iz Grčaric, nato pa tudi z Notranjske in Turjaka. Zaprti so
							bili v Auerspergovem gradu in v Dijaškem domu, nekaj tudi v barakah,
							kjer so pred kapitulacijo bili Italijani. Število ujetnikov se je zlasti
							povečalo, ko so jih pripeljali s Turjaka oziroma iz Velikih Lašč. 23.
							septembra 1943 je kočevska gospodarska komisija pisno opozorila
							partizansko poveljstvo, da je v mestu že okoli 1000 ujetnikov in ker se
							povečuje tudi število vojaštva, prihaja do težav s prehrano.</p>
						<p>Preselitev velikega dela zapornikov v Ribnico je bila izvedena 2. oktobra
							1943. Večinoma so bili to ujetniki s Turjaka in Notranjske. Slavko
							Zupančič, ki je kasneje pobegnil z morišča v Jelendolu, pripoveduje v
							svojem pričevanju, kako so celih pet ur zvezani, lačni in žejni pešačili
							od Kočevja do Ribnice. V Ribnici je namreč bila vojašnica, zgrajena malo
							pred drugo svetovno vojno, v katero se je spomladi 1941 vselila
							italijanska vojska, po odhodu Italijanov pa je VOS v njej uredila
							zapore. S tem je Ribnica postala največje taborišče na takratnem
							»osvobojenem ozemlju«. 2. oktobra je tu začelo poslovati tudi področno
							vojaško sodišče, ki se je takole predstavilo sodnemu oddelku glavnega
							štaba Slovenije: »Sodišče ima svoje prostore na bivšem okrajnem sodišču,
							kjer so tudi štiri celice, v katerih je prostora za največ 15 jetnikov,
							trenutno pa je v njih zaprtih 29 osumljencev, 13 osumljenk in 2 otroka.
							Ostali osumljenci so razmeščeni v zgornjih prostorih vojašnice bivše
							jugoslovanske vojske. Stanje priprtih dne 8. 10. 43 je sledeče: Zapori
							na sodišču 44, zapori v vojašnici 396, skupaj 440 ter tvorijo večino
							tisti, ki so bili ujeti na Turjaku in ostalih postojankah.« (Dies irae,
							str. 532.)</p>
						<p>Razmere v ribniškem zaporu je dokaj dobro opisal nekdanji cerkniški
							kaplan Boris Femc. Partizani so ga dobili v roke ob padcu Begunj. Zaprt
							je bil v Kočevju in Ribnici, nato pa interniran v Stični, od koder se je
							v času nemške ofenzive rešil v Ljubljano. Svoja doživetja od 8.
							septembra do novembra 1943 od Cerknice in Ribnice do Stične je leta 1944
							v 12 prispevkih objavil v Slovenskem domu pod naslovom Spomini
							slovenskega duhovnika po lanskem 8. septembru. Navajamo kratek povzetek:
							»Soba je bila kakšnih 16 m dolga in dobrih 5 m široka. V tistem
							nadstropju so bile še tri take sobe. Vse so bile polne in strogo
							zastražene. V veži sta stala dva velika zaboja, na vsakem pa strojnica …
							Postelje menda ni bilo nobene. Razporedili smo se kar po tleh, pa je
							komaj bilo prostora za vse. Zeblo nas ni, saj nas je menda bilo v sobi
							160. Na stranišče smo hodili po vrsti, najprej </p>
						<pb n="023"/>
						<figure>
							<graphic url="slike_z_90/z_90_11.png"/>
							<head>Mozelj, 7. novembra 1993 – Nagovor dr. Ljuba Sirca<name/>
							</head>
						</figure>
						<p>ena soba, potem druga … Da ne bi bilo treba tolikokrat odpirati vrat, so
							nam prinesli v sobo 'kiblo' – dva pločevinasta zaboja od italijanskega
							streliva … Opoldne in zvečer so prinesli v sobo ‘kazan’. V njem je bila
							menaža: voda, korenje in neolupljen krompir ali samo olupki. Kruha v
							Ribnici nismo dobivali.« (Dies irae, str. 526.)</p>
						<p>V poglavju Zaslišanja in obsodbe v Ribnici je T. Ferenc v svoji knjigi
							povedal marsikaj o »sodnem obravnavanju« tamkajšnjih zapornikov in ga
							dopolnil še s poglavjem o usmrtitvah v Jelendolu. Zaradi omejenosti
							našega prostora bomo tu skušali prikazati samo najvažnejše. Partizansko
							vodstvo, zlasti Centralna komisija VOS, je večkrat opozarjalo, naj se z
							ujetniki ravna po naglem postopku. Eden od razlogov za to je verjetno
							bilo pričakovanje nemške ofenzive. V večini slučajev je bil postopek
							zaključen z izvršitvijo smrtne obsodbe. Konkreten primer tega je
							poročilo varnostnega referenta okrožne komisije VOS, ki ga navaja T.
							Ferenc v omenjeni knjigi na str. 542: »V noči od 15. na 16. oktober je
							bila izvršena likvidacija 24 na smrt obsojenih belogardistov: Jereb
							Alojz /in poimensko navede še ostalih 23. / Likvidacija je bila skrbno
							pripravljena in je potekla v popolnem redu in največji tajnosti. Kot
							pomoč pri likvidaciji je bila 1. četa bataljona VOS.«</p>
						<p>Verjetno je nemška ofenziva omenjenemu referentu preprečila poročanje o
							veliki likvidaciji v noči na 23. oktober v Jelendolu, imamo pa o tem
							pričevanje Slavka Zupančiča, ki je sam bil med obsojenimi, pa mu je
							uspelo pobegniti iz jame, in kaplana Femca, ki je bil tisto noč priča
							dogajanju v ribniškem zaporu. Poglejmo najprej Zupančičevo izjavo: »22.
							oktobra dopoldne so nas začeli klicati, iz vsake sobe nekaj. Nabrali so
							nas 95 (Ferenc ga tu dopolni. To so bili: 89 obsojenih tisti dan, 5
							obsojenih v Rabski brigadi in Ivica Jan.) ter nas zaprli v posebno sobo,
							z izgovorom, da nas bodo zaradi čiščenja prostorov prepeljali drugam. Za
							večerjo smo dobili nekaj umazane vode in ukaz, naj bomo pripravljeni za
							odhod. Okrog devete ure je pripeljal pred kasarno tovornjak, nato je
							stopil v našo sobo komunist s polo papirja in nas začel klicati. Izmed
							desetih odbranih sem bil jaz sedmi. </p>
						<pb n="024"/>
						<p>Ko pridem v pritličje, vidim, kaj delajo z mojimi prijatelji, kako jim
							roke vežejo na hrbtu in privezujejo na vrv. Nato so nas naložili na
							tovornjak in odpeljali proti Dolenji vasi oziroma Jelendolu. Klečali smo
							na tovornjaku in polglasno molili rožni venec. Okoli nas so stali
							partizani, dvajset po številu. Pobegniti ni bilo mogoče …« (Dies irae,
							str. 543.) Boris Femc pa se je po enem letu takole spominjal tiste noči:
							»Zvečer nam je stražar zaupno povedal: ,Lahko ste srečni, da ste v tej
							sobi, ker za tiste tam zraven nocoj ne bo dobro.' Tisti večer so jih 95
							odpeljali na morišče v Jelendol. Tudi za nas je bila tista noč nekaj
							strašnega. Vsake pol ure smo slišali klicanje imen, odpiranje in
							zapiranje vrat, tek po stopnicah in spet ropot motorjev.« (Dies irae,
							str. 543, Slovenski dom 25.11.1944)</p>
						<p>Končno so Zupančiča prignali k jami. Kljub temu, da je bil strelec od
							njega oddaljen le poldrugi meter, ga z dvema streloma iz brzostrelke ni
							zadel, vendar je ob drugem strelu padel v jamo. Ko so zaradi preleta
							nemškega letala pogasili ogenj, je izkoristil povečano temo, se izvlekel
							iz jame in zbežal v gozd. Po šestih urah hoje je ob štirih zjutraj
							prišel v Dolenjo vas … Drugi, ki mu je tisto noč uspelo pobegniti, je
							bil Matija Mavec z Roba. Zbežal je v trenutku, ko je kamion, ki jih je
							pripeljal iz Ribnice, ustavil. Po skoraj 23 urah tavanja po gozdovih je
							le prišel v bližino domače vasi. (Dies irae, str. 544.)</p>
						<p>V petek, 2. oktobra 1944, so ribniški domobranci v jelendolskem gozdu
							izkopali tri grobove, v katerih je počivalo 119 žrtev, ki so jih kruti
							izvrševalci obsodb 15. oktobra zvečer oziroma v noči na 23. oktober 1943
							pripeljali iz ribniških zaporov in postrelili. Pri izkopu sta sodelovala
							tudi Slavko Zupančič in Matija Mavec, ki sta eno leto prej od tu
							pobegnila in si rešila življenje. Izkopavanje so spremljali: zdravnika
							dr. Oražem in dr. Juvan, predstojnik ribniškega sodišča dr. Arko,
							kanonik dr. Kraljič in še nekateri, ki so podpisali zapisnik o izkopu,
							poleg njih pa tudi številni svojci žrtev in novinarji. V grobu, iz
							katerega se je rešil Zupančič, je bilo 38 trupel. Matija Mavec je med
							njimi prepoznal svojega brata Jožeta. Mnogih niso prepoznali, ampak samo
							zabeležili podatke in shranili pri njih najdene predmete za morebitno
							kasnejšo identifikacijo. V drugem grobu, oddaljenem kakih 100 m od
							prvega, je bilo 57 žrtev. Brez težave so prepoznali ižanskega župana
							Mirka Mrzela, Urško Železnikar in še nekatere, precej pa je ostalo
							neidentificiranih. Tretji grob je bil v dolinici pod gozdnim kolovozom.
							V njem je bilo 24 žrtev in med njimi Anica Drobnič, šolska upraviteljica
							v Begunjah pri Cerknici. Prepoznala jo je gdč. Mimi Petelinova, ki je
							bila z njo skupaj v ribniškem zaporu, dokler je v noči na 16. oktober
							niso odpeljali.</p>
						<p>119 izkopanih trupel so položili v krste, jih naložili na 14 voz in v
							spremstvu domobrancev odpeljali v Ribnico. Pogreb večine jelendolskih
							žrtev je bil v nedeljo, 4. oktobra. na pokopališču v Hrovači, le nekaj
							so jih odpeljali v Grosuplje in na Ig.</p>
						<p>Zdenka Kidrič je 15. septembra 1943 na seji izvršnega odbora OF v Velikih
							Laščah omenjala, da bodo četniški oficirji, ki so jih ujeli v Grčaricah
							in potem zaprli v kočevskem gradu, postavljeni pred vojno sodišče. Znano
							je, da je bilo med četniki v Grčaricah veliko število aktivnih
							jugoslovanskih častnikov in da je le enemu uspelo pobegniti. Koliko pa
							je bilo ujetih? V knjigi Razdvojeni narod piše dr. Griesser - Pečarjeva,
							da je bilo 171 zajetih, 17 ali 18 ranjenih in 11 mrtvih. Med 21
							obtoženci na kočevskem procesu od 9. do 11. oktobra je bilo 16 četnikov
							in 12 je bilo obsojenih na smrt. Takoj po razglasitvi sodbe so vsi na
							smrt obsojeni napisali prošnje za pomilostitev in Okrožna komisija VOS
							jih je poslala v bazo 20 v Rog; kurirju je bilo naročeno, naj počaka na
							odgovor, »da delo ne bi zastajalo«. Izvršni odbor je prošnje 12. 10. 43
							soglasno zavrnil in še isti večer so obsojence odpeljali v Mozelj in
							postrelili.</p>
						<p>Zakaj se jim je v Kočevju tako mudilo za odgovor? So bili v skrbeh zaradi
							nemške ofenzive? Že 11. oktobra je tudi področno vojaško sodišče v
							Kočevju obsodilo na smrt 12 ujetnikov iz Grčaric. Naslednji dan se je
							pred tem sodiščem zvrstilo kar pet skupin četnikov; v največji skupini
							je bilo 38 obtožencev. Predsednik sodišča Franc Pirkovič - Čort je 13.
							oktobra takole poročal sodnemu oddelku glavnega štaba: »V dneh 11. in
							12. oktobra smo sodili 101 osumljencu, zajetemu v Grčaricah«, sodnik
							Marjan Vivoda pa je zraven pripisal, da je bila zoper navedene sodba
							izvršena v noči na 13. 10. 43. Isto sodišče je 14. 10. obravnavalo še 8
							obtožencev in tako se je število »procesuiranih« četnikov povzpelo na
							123: na smrt je bilo obsojenih 85, na prisilno delo 36, za 2 pa je bil
							postopek odložen. 15. oktobra je Vivoda pisal Poliču, kako naporne so
							bile tiste noči, ko so morali hiteti z obravnavo obtožencev, ker je
							vosovska enota čakala, da jih dobi v roke in izvrši obsodbo. Zamislimo
							se, kaj to pomeni, kakšno sojenje je bilo to?</p>
						<pb n="025"/>
						<p>In kaj se je zgodilo z ranjenci iz Grčaric? Dr. Tamara Griesser - Pečar
							navaja v knjigi Razdvojeni narod (str. 435) odlomek iz pisma
							partizanskega zdravnika dr. Obračunča, ki ga je 29. 9. 43 iz Kočevja
							poslal glavnemu štabu: »Kaj naj storimo z ujetimi plavogardisti? Po
							večini so nepokretni in teže ranjeni. Vseh skupaj je 14 in porabijo
							ogromno materiala. Ali naj se jih rešimo, ali kaj? Prosim za hitre
							direktive!« T. Ferenc v Dies irae ugotavlja, da so bili med ujetniki, ki
							so jih 22. 10. 1943 tik pred vdorom Nemcev v Kočevje s kamioni odpeljali
							v Grčarice, poslednji ranjeni četniki: Mirko Kamperle, Aleksander
							Prešeren in Rado Dubrović. V Črnih bukvah so vsi trije navedeni z
							oznako, da so bili kot ranjenci ustreljeni v Grčaricah oktobra 1943.</p>
						<p>Za grobišče pri Mozlju, kjer so večinoma pokopani četniki iz Grčaric, pa
							tudi nekateri drugi, se je zvedelo samo približno, zato njihovi grobovi
							kljub prizadevanju do danes niso bili najdeni. VOS je pač temeljito
							opravila svoje delo in zarota molka je tudi tukaj ostala trdna.</p>
						<p>Med zaporniki, ki so jih 22. oktobra – nekatere s kamioni, druge peš –
							umaknili v Grčarice, so bili župnik Viktor Turk, stiški pater Placid
							Grebenc in kaplan Ivan Lavrih. Zakaj so jih do konca držali v Kočevju?
							T. Ferenc navaja pripoved kaplana Lavriha, da je šlo 47 zapornikov v
							Grčarice peš preko Kočevske Reke, njega pa so s še 17 sotrpini zvezali
							in odpeljali s kamionom. Usmiljenka, ki je bila tam zaradi omenjenih
							treh ranjencev, si je zapomnila, da sta bila tovornjaka dva: na enem
							poleg ranjencev še kakih 20 jetnikov, na drugem pa okrog 50. V Grčaricah
							so jih strpali v napol podrto župnišče. Ko se je pokazalo, da bodo Nemci
							kmalu tudi v Grčaricah, so 24. oktobra odbrali 23 jetnikov, med njimi
							župnika Turka in patra Grebenca, jih odgnali v četrt ure hoda oddaljeni
							gozd Bavdle in postrelili. Preostale jetnike so otovorili s hrano in
							municijo in se z njimi premaknili v gozd, daleč proti Glažuti. 1.
							novembra se je Lavrihu in menda še desetim posrečilo pobegniti, 39 pa so
							jih kasneje ustrelili na Travni gori. </p>
					</div>
					<div type="div3">
						<head>Zaključek</head>
						<p>Sedemdeset let je preteklo od turjaške tragedije, sedemdeset let od
							takrat, ko je Rekarjev France iz Zdenske vasi 11. septembra zanosno
							govoril o slovenskem Alkazarju, dober teden kasneje pa sam ranjen in
							obnemogel dobil strel v tilnik kot poljski oficirji v Katynu.
							Zgodovinarji se danes strinjajo, da je bila leta 1943 pri nas
							državljanska vojna. Čeprav je komunistično nasilje v času od septembra
							1941 do septembra 1943 skopalo med dvema nasprotnima taboroma globok
							jarek, so nekateri še upali, da ga je mogoče premostiti, poleg tega pa
							so nerealno računali na zavezniško invazijo, ki naj bi v deželo prinesla
							red in pomirila sprte strani, računali, da bodo partizani sprejeli boj
							proti Nemcem kot glavno svojo nalogo in bili pripravljeni lojalno
							sodelovati z ostalimi skupinami ne glede na idejne in politične razlike.
							Seveda pa to ni bilo mogoče, ker se je revolucionarna stran dosledno
							držala svoje vnaprej začrtane smeri, ker njen glavni sovražnik po odhodu
							Italijanov niso bili Nemci, ampak domači idejni in politični
							nasprotniki. Zgodovinar Stane Okoliš je zapisal, da »Turjak ni bil samo
							enotedenski boj enih, ki so divje napadali, in drugih, ki so se branili
							in upali na rešitev in pomoč. Turjak je še vse tisto, kar je obleganju
							in zavzetju gradu sledilo. Sledil je poboj najprej ranjenih branilcev,
							nato šestdesetorice izmed zajetih in potem kočevski ter ribniški zapori,
							zasliševanja, obsodbe in množični poboji. To je bila brutalna in
							izdelana akcija revolucije, ki v svojih dejanjih ni imela ne nravnih ne
							drugih pomislekov. Za zmago revolucija ni izbirala sredstev.« (Zaveza
							št. 25 – Žrtve po padcu Turjaka v Velikih Laščah in obsojeni na
							kočevskem procesu v jeseni 1943.)</p>
						<pb n="026"/>
					</div>
				</div>
			</div>
			<div type="div1">
				<head>Mesto na gori</head>
				<div type="div2">
					<head>Župnik Viktor Turk – žrtev za vero in Menišijo</head>
					<docAuthor>Janko Maček</docAuthor>
					<div type="div3">
						<p>Med stotinami žrtev, ki jih je jeseni 1943 povzročila komunistična
							revolucija, je bil Viktor Turk, župnik v Begunjah pri Cerknici. »Pasti
							je moral, ker ni hotel biti previdna, oprezna luč pod mernikom, ker je
							kot pogumen pastir hodil pred svojo čredo in ni maral varno capljati za
							njo kamorkoli, tudi v prepad, kakor bi storil marsikdo drugi ... Vse
							njegovo življenje od Cerkelj preko Cerknice, Šmihela in Begunj do
							kočevskih predsmrtnih ječ ni bilo nič drugega kakor služba narodu in s
							tem najvišja služba Bogu. Ne prisiljena služba, kakor marsikaj in
							marsikje drugod, temveč vesela, lahko bi rekli pesem. Pesem dela, pesem
							žrtve, pesem odpiranja spoznanj, zadnja leta še pesem moškega poguma v
							boju za dobro, v boju za obstanek vsega naroda.« Te vznesene besede,
							izrečene ob župnikovem prekopu v blagoslovljeno zemljo, naj nas vpeljejo
							v podoživljanje zgodbe, ki se je sicer zgodila pred sedemdesetimi leti,
							pa je še vedno živa pred nami in ima kaj povedati tudi za današnji
							čas.</p>
						<p>Viktor Turk je bil rojen 3. oktobra 1891 v Dolenjskih Toplicah. Po
							končani gimnaziji je vstopil v ljubljansko bogoslovje in leta 1915 pel
							novo mašo. Bil je kaplan v Gorjah pri Bledu, v Cerkljah na Gorenjskem in
							kar devet let v Cerknici. Od leta 1932 do 1938 je bil župnik v Šmihelu
							pri Novem mestu, nato pa prišel za župnika v Begunje pri Cerknici, kjer
							je ostal do svoje mučeniške smrti. Bil je skrben dušni pastir, dober
							govornik, skratka obdarjen z mnogimi talenti, ki jih je koristno
							uporabljal pri svoji službi in radodarno delil vsem okrog sebe.</p>
						<p>Begunje in Menišijo je gospod Turk nekoliko spoznal že v času svojega
							službovanja v Cerknici. Njegov predhodnik Matej Ježek je bil vzoren
							oskrbnik begunjskega »vinograda«. Poleg lepega verskega življenja je v
							fari s polnimi pljuči dihala tudi katoliška prosveta: leta 1930 so
							zaključili gradnjo prosvetnega doma, kjer so se potem na raznih
							prireditvah in predavanjih zbirali Meniševci in okoličani. V domu so
							imeli knjižnico z več kot 400 knjigami, kar za Begunje ni bilo malo. Pri
							delu prosvetnega društva je požrtvovalno pomagala učiteljica Anica
							Drobnič, ki je tudi vodila cerkveni pevski zbor oziroma opravljala
							službo organista. Lahko bi rekli, da so Begunje ob nastopu novega
							župnika že imele bogato kulturno izročilo, zasidrano na krščanskih
							temeljih. Katoliška akcija, ki jo je prinesel s seboj gospod Turk, pa je
							še dodatno pripomogla k poglobitvi verskega in kulturnega življenja.</p>
					</div>
					<div type="div3">
						<head>Nenavadne preizkušnje</head>
						<p>Aprila 1941 je tudi Menišija prišla pod Italijane, ki pa so že prej bili
							blizu. Ljudje jih na splošno niso marali in so verjeli, da njihova
							oblast ne bo dolgo trajala. Dekleta v Dobcu so na njihovo vabilo na ples
							odgovorila: »Me bomo plesale, ko boste vi odšli,« in s tem izrazila
							razpoloženje ljudi. Že poleti 1941 se je začelo šušljati o četnikih, ki
							da se zbirajo v gozdovih in bodo kmalu pregnali Italijane. Izkazalo se
							je, da ti glasovi v glavnem prihajajo s Kožljeka od delavcev, ki so
							gradili vodovod. Marsikdo si je po tem ustvaril mnenje za kakšne
							»četnike« gre, še preden so se res pojavili v Zali pod Osredkom. Ko so
							se begunjski fantje, med njimi tudi Hitijevi, navduševali za »četnike«,
							so jih starejši svarili, naj bodo previdni, naj se ne prenaglijo. Kmalu
							se je pokazalo, da so imeli prav. V noči od 19. na 20. oktober 1941 so
							»četniki«, ki so bili zdaj že partizani, ob sodelovanju nekaterih
							domačinov napadli Italijane v Bezuljaku. Pravzaprav je bil ta napad
							hkrati z napadom na Lož. Mikuž piše, da je bilo v Bezuljaku skladišče
							municije, ki ga je varovala manjša inženirska enota. Partizani so
							skladišče zažgali, Italijani pa so menda imeli tri mrtve in sedem
							ranjenih. Potem so zaprli okrog 30 moških, vendar so jih kmalu
							izpustili, ker so vztrajali, da nimajo z napadom nobene zveze. Ljudje so
							molčali in ščitili sovaščane, sodelavce napadalcev, čeprav se v marsičem
							z njimi niso strinjali.</p>
						<p>K izpustitvi prijetih moških je gotovo pripomogel tudi župnik Turk, ki je
							v cerkvi javno obsodil podvige nerazsodnih ljudi in farane pozval k
							pameti. Ni dvoma, da ga je skrbelo za farane, k nastopu pa ga je
							verjetno vzpodbudilo škofovo pismo, ki ga je dobil tiste dni. 24.
							oktobra je namreč škof Rožman duhovnikom v škofiji poslal posebno
							pastirsko pismo, v katerem je analiziral razmere in naročil: »V teh
							razmerah moramo na vernike z vsemi močmi vplivati, da ne store ničesar,
							kar bi oblastnike prisililo k strožjemu nastopanju, kar bi oteževalo
							življenje, ki je že itak dovolj težko ... Kdor res ljubi svoj narod, ne
							bo storil ničesar, kar dejansko narodu škoduje.« (Griesser Pečar -
							Dolinar, Rožmanov proces, str. 86 in 226.) </p>
						<p>V omenjenem pismu je škof ponovno vabil k</p>
						<pb n="027"/>
						<figure>
							<graphic url="slike_z_90/z_90_12.png"/>
							<head>Župnik Viktor Turk z begunjskimi prvoobhajenci<name/>
							</head>
						</figure>
						<p>črpanju nadnaravnih sredstev: »Molite, na čelu svojih vernikov molite, da
							se nas Bog usmili!« Kot eno nadnaravnih sredstev je priporočal pobožnost
							devetih prvih petkov. Župnik Turk je to pobožnost v Begunjah pospeševal
							in se je močno prijela, zato se nam zdi prav, da pogledamo, kaj o njej
							piše M. Mikuž v svojem Pregledu zgodovine NOB. Takole piše: »Ker je
							organiziranje prvih oboroženih kontrarevolucionarnih oddelkov naletelo
							na težave in ker je okupator razpustil vse klerikalne kulturne in
							politične organizacije, gospodarskim pa postavil komisarje, si je
							kontrarevolucija na začetku zelo uspešno pomagala s cerkvenimi
							organizacijami in družbami, ki so še ostale. Razen teh organizacij je
							škof Rožman že leta 1941 vpeljal posebno cerkveno pobožnost devetih
							prvih petkov. Pobožnost je zahtevala od vernikov določena pobožna
							opravila, slonela pa je na znani jezuitski prevari, da se bo tistemu, ki
							jo opravi, izpolnila neka posebna želja. Namen vpeljave v ljubljanski
							škofiji je bil torej prozoren: ves slovenski narod naj bi opravljal to
							pobožnost in si pri tem želel miru in konca vojne ter okupacije. Razen
							tega je škof uvedel to pobožnost tudi zato, da bi z njo dosegel
							organizirano in masovno obiskovanje cerkva, kjer so tedaj imeli tudi
							nagovore in pridige z vsebino, ki je ni težko uganiti. Tako je ta
							pobožnost postajala od meseca do meseca določnejša propaganda za belo
							gardo in kontrarevolucijo. Zanimivo je, kdaj se je škof odločil za te
							vrste propagando. Uvedel jo je sredi septembra 1941, torej natanko
							takrat, ko se je OF že razvila do tistih revolucionarnih oblik, ki so
							zahtevale prve odloke SNOO, na drugi strani pa se je slovenska
							buržoazija zavedala, da se je treba združiti in udariti po OF ... Uvedbo
							pobožnosti prvih petkov je treba torej objektivno imeti, za prvi in
							čeprav ne direktni udarec po slovenskem narodu, organiziranem v OF.« (M.
							Mikuž, Pregled zgodovine NOB, 1/329.) Upamo, da bodo bralci razumeli,
							zakaj smo navedli ta odlomek. Kdor ima vsaj malo pojma, kaj so prvi
							petki, bo težko verjel, da teolog in duhovnik dr. Mikuž tako razmišlja
							in piše. V Begunjah je seveda bilo drugače. Župnik Turk je soglašal s
							svojim škofom, da je v težkih časih treba uporabljati tudi nadnaravna
							sredstva, zato je prve petke priporočil. Njegovi Meniševci so mu
							prisluhnili in begunjska cerkev sv. Jerneja je bila ob prvih petkih tako
							polna kot ob nedeljah. Mar je bilo v tem kaj slabega? </p>
					</div>
					<div type="div3">
						<head>Vaška straža je v Begunjah nastala zaradi nasilja</head>
						<p>Kdo je v Begunjah začel z nasiljem? Mar tisti, ki so ob prvih petkih
							hodili v cerkev? Že decembra 1941 je partizanski atentator v Begunjah
							pri belem dnevu ustrelil še ne 18-letnega Marjana Pregeljca – menda po
							pomoti. Spomladi 1942 se je najprej začelo v sosednji vidovski fari: 23.
							aprila zvečer so partizani, ki so prišli s Krvave Peči, ustrelili župana
							Antona Tekavca, občinskega tajnika Franca Strleta</p>
						<pb n="028"/>
						<figure>
							<graphic url="slike_z_90/z_90_13.png"/>
							<head>Trgovec Alojzij Matičič – narisal župnik Turk v zaporu, kot tudi
								druge sotrpine<name/>
							</head>
						</figure>
						<p>in odbornika Valentina Strleta. Kmalu potem so v Begunjah izpraznili
							Matičičevo trgovino, njega, Jožeta Kranjca iz Dobca in Mira Koširja iz
							Bezuljaka pa odpeljali s seboj; Matičič in Kranjc sta se po nekaj dneh
							vrnila, Koširja pa ni bilo več. 14. julija so ustrelili vidovskega
							župnika Karla Žužka. Tedaj je že »obratovala« Krimska jama in vanjo so
							pospravili tudi pet begunjskih deklet, češ da so se družila z Italijani
							in izdajala.</p>
						<p>Nasilju nad nemočnimi prebivalci so se pridružili tudi Italijani. Ko so
							pri 16-letni Otavčanki Pavli Knap našli partizansko dovolilnico za
							prehod meje osvobojenega ozemlja, so jo prisilili, da je povedala, kje
							jo je dobila, in tako prišli še do nekih seznamov; potem so v Otavah
							pobrali 20 moških in jih 24. julija postrelili pri Stražišču. Še več
							moških so Italijani po kratkem spopadu s partizani postrelili na
							Vidovskem. Na pogrebu otavskih mož in fantov – pokopali so jih brez
							duhovnika – ni bilo nobenega partizana, zvečer po pogrebu pa so prišli,
							odgnali Pavlo in njeno mater, češ da sta krivi za smrt Otavčanov, in ju
							pahnili v Mihčevo brezno.<lb/>V viharni noči 27. julija so partizani v
							Begunjah umorili 22-letnega Janeza Hitija, njegovega brata Franceta pa
							odpeljali v gozd in vrgli v Mihčevo brezno. Zvedelo se je, da so
							nameravali tisto noč postreliti še več Begunjčanov. Ko je naslednje
							jutro neko dekle prišlo na Kožljek povedat, kaj se je zgodilo v
							Begunjah, so bili možje in fantje takoj soglasni, da se raje sami
							prijavijo za internacijo, kot čakajo, kdaj jih bodo doma pobili
							Italijani ali partizani. Vas je bila že itak požgana in domovi uničeni.
							Odpravili so se v Begunje, kjer je že bilo zbranih veliko mož in fantov.
							Ko so prišli še Italijani, je padla odločitev: ostanite doma in se
							branite! Tako je tudi v Begunjah nastala vaška straža. Kaj je pri vsem
							tem mogel narediti župnik Turk? Kakšne občutke je imel, ko je v viharni
							noči, potem ko so morilci odšli, po razmočeni stezi za vasjo hitel s
							sveto popotnico k umirajočemu Janezu Hitiju, članu Katoliške akcije?
							Kakšna teža je pritiskala nanj, ko je pokopoval nedolžne žrtve nasilja,
							ki se je zgrnilo nad njegovo faro, in trepetal ob misli, kaj jo bo še
							doletelo? Ali ni oltarna slika Križanega, ki jo je prav v tistem času
							naslikal za begunjsko cerkev, odraz njegovega doživljanja takratnega
							trpljenja in stiske? V tem doživljanju je še posebej občutil večni boj
							med temo in svetlobo in ga je po svojih nemajhnih zmožnostih tudi
							upodobil na sliki.</p>
						<p>Ob kapitulaciji Italije je begunjska vaška straža ostala na svojem mestu.
							Poveljnik Jože Vojska je pogrešal navodila, kakšno stališče naj zavzame
							do Nemcev in seveda tudi do partizanov, ki so v bližnji Cerknici
							postajali vedno bolj glasni. Notranjske vaške straže so bile prepuščene
							same sebi: posadka od sv. Vida se je takoj umaknila v Borovnico, v
							Begunjah pa so odlašali tako dolgo, da jih je obkolila Gradnikova
							brigada in začela obstreljevati s topovi. 15. septembra se je postojanka
							brez posebnih pogajanj vdala. Ne bomo podrobno opisovali, kako je do
							tega prišlo, omenimo pa vendarle, da je menda tudi župnik Turk bil za
							vdajo – seveda pod vplivom skupine, ki je verjela obljubam o amnestiji
							in mislila, da bo vdaja preprečila žrtve in rešila vas.</p>
						<p>Toda takoj po vdaji so prijeli župnika Turka, učiteljico Drobničevo in še
							nekatere. Ker so med člani posadke zaman iskali poveljnika Vojsko in
							namestnika Matičiča, so zagrozili, da bodo streljali talce, če se ne
							javita. Ko sta prišla iz skrivališča, so ju takoj zvezali in kasneje z
							drugimi zaporniki odpeljali v Kočevje. V Kočevju so bili župnik Turk,
							inženir Vojska, učiteljica Drobničeva in več drugih Notranjcev zaprti v
							Dijaškem domu. Največ podatkov o tem najdemo v Spominih kaplana Borisa
							Femca. Kljub težkim razmeram v zaporu in pričakovanju najhujšega je
							gospod Turk ostal veder in pogumen, opogumljal tudi svoje sotrpine in
							jih na razne načine spravljal v dobro voljo. Rad je prepeval in vedno je
							našel priliko, da je kaj šaljivega povedal. Tudi svoj talent za risanje
							in slikanje – vemo, da je za glavni oltar begunjske cerkve sam naredil
							sliko Brezmadežne in Jezusa na križu, ki smo jo že omenili – je uporabil
							za uteho sojetnikov in jih narisal. Nekaj teh risb, lahko bi rekli
							predsmrtnih fotografij, se je ohranilo in so bile kasneje objavljene v
							Slovencu in Slovenskem domu v spomin na kočevske zapornike in na gospoda
							Turka, ki je z lajšanjem stiske svojih tovarišev premagoval lastno
							bolečino in naravno grozo pred smrtjo.</p>
						<pb n="029"/>
						<figure>
							<graphic url="slike_z_90/z_90_14.png"/>
							<head>Ing. Jože Seljak iz Cerknice<name/>
							</head>
						</figure>
						<p>Vemo, da so bili T. Ferencu važen vir podatkov za knjigo Dies irae
							zapisniki področnega vojaškega sodišča oziroma vosovskih komisij. Te
							zapisnike je proučeval tudi zgodovinar Stane Okoliš in v Zavezi št. 26
							objavil razpravo: Ali se ne bi smeli upreti – Zakaj je nastala »bela
							garda«? O zaslišanju in izpovedi Viktorja Turka 28. septembra 1943 piše
							takole: »Značilno težke razmere podeželskega prebivalstva in ujetost
							duhovnika v realnosti trenutka razkriva izpoved župnika Viktorja Turka
							iz Begunj. Po zaslišanju v kočevskih zaporih so ga brez ohranjene sodbe,
							mimo glavnine obsojencev, usmrtili konec oktobra 1943 na področju
							Grčaric. Navajam njegovo izjavo: 'Okupacija po Italijanih me je močno
							presunila, kakor tudi moje farane, ker sem poznal postopanje Italijanov
							na Primorskem in poznal tudi naše ljudi. Bil sem pa prepričan, da ta
							okupacija ne bo trajna in da bo končna zmaga prišla v roke Angležev. O
							snovanju bele garde oziroma organizacije za ohranitev statusa quo ante v
							politiki Slovenije mi ob okupaciji ni bilo nič znanega in nisem v tem
							pogledu imel nobenih zvez z ljubljanskimi krogi. Bil sem pa informiran
							po Meden Antonu, trgovcu in bivšem županu v Begunjah, da se snuje neki
							vseslovenski odbor v Ljubljani, ki naj bi vse politične stranke in
							skupine združil v osvobodilni borbi in da ing. Sernec želi imeti mene
							poleg. Kasneje sem tudi dobival Poročevalca, vse do ofenzive 1942. Do OF
							sem bil dobro razpoložen vse do lanskega leta, dokler niso padli moji
							stanovski tovariši in nekaj mož, ki sem jih osebno poznal: župan Brulc v
							Šmihelu, Hrovat in Mišjak, župnik Komljanec in Ehrlich. Videl sem, da
							naši najboljši padajo.</p>
						<p>Do organizacije vaške straže v Begunjah je prišlo po sili razmer. Ker ni
							bilo v kraju italijanske garnizije, tudi nismo dobivali hrane, vsaj maja
							meseca ne. Italijani so požgali vas Kožljek in grozili, da bodo požgali
							Bezuljak, Dobec in Begunje, ker smo vsi partizani. Ko so bile težave
							prevelike, so se fantje in možje iz vseh vasi zmenili, da gredo
							prostovoljno v </p>
						<figure>
							<graphic url="slike_z_90/z_90_15.png"/>
							<head>Oficir Štritof<name/>
							</head>
						</figure>
						<p>internacijo. 27. ali 28. julija sta bila usmrčena brata Hitija, tedaj smo
							bili pa vsi moški pripravljeni, da gremo proč. Še isti dan je prišel
							oddelek vojaštva v Begunje in Bezuljak in dobil sem poziv od polkovnika
							Seraglia, naj se naslednji dan oglasim na komandi v Cerknici. Že 15.
							julija je klical k sebi mene, kaplana Žavbija in učiteljico Erženovo in
							kričal nad nami, da smo Slovenci manj vreden narod, slični Afrikancem in
							Albancem, da so Italijani ravnali napačno, ker niso tako kot Nemci že v
							začetku nastopili z brutalno silo. Ko pa sem bil 28. julija pri njem, je
							bil zelo prijazen in obžaloval, da je bil takrat v zmoti, da smo vsi
							partijci, sedaj pa nam je pripravljen dati orožje, da se bomo branili.
							Bil sem sporazumen in takrat je v Begunjah nastala vaška straža. Ni bil
							namen organizirati belo gardo s kakšnimi jasnimi političnimi cilji,
							temveč samo vaško obrambo, ki naj brani imetje vasi in življenje
							vaščanov. Tudi jaz sem na sestankih, na katerih sem govoril, priporočal
							fantom poštenost, da bi jim nihče ne mogel očitati kakšnih napak.
							Govoril sem tudi proti komunizmu po navodilih predpostavljenih in
							obsojal uničevanje imovine in življenj, pa naj delajo to Italijani,
							Nemci ali partizani.'« Tako Viktor Turk v svoji izjavi v Kočevju.
							(Zaveza št. 26, str. 82.)</p>
					</div>
					<div type="div3">
						<head>Poslednji prvi petek</head>
						<p>Proti koncu septembra so k Notranjcem v Dijaškem domu pripeljali še
							bloškega kaplana Tomazina in tako so bili v sobi kar trije duhovniki. Ko
							je skupaj s komandantom mesta prišel na obisk kočevski dekan Flajnik, so
							prosili za dovoljenje, da bi v sobi imeli mašo. Res so potem 23.
							septembra dobili prenosni oltar in </p>
						<pb n="030"/>
						<figure>
							<graphic url="slike_z_90/z_90_16.png"/>
							<head>Poveljnik Jože Vojska<name/>
							</head>
						</figure>
						<p>vse potrebno in naslednji dan, na god Marije Rešiteljice jetnikov, je
							župnik Turk že maševal. Potem so v sobi vsako jutro imeli mašo. Femc
							piše, da so pred prvim petkom v oktobru – leta 1943 je bil 1. oktobra –
							imeli težave, da so dobili dovolj hostij, toda s pomočjo delno
							naklonjenih stražarjev jim je uspelo. »Prišel je prvi petek. Med mašo,
							ki jo je imel gospod Turk, sva midva s Tomazinom spovedovala vsak v enem
							kotu prostorne sobe. Gospod Turk je imel kratek nagovor. Kot vnet
							častilec Jezusovega Srca ni mogel biti tiho. A bilo bi bolje, če bi bil
							molčal; njegova pridiga je namreč prišla rdeči komandi na uho in že
							popoldne nas je obiskal komandant mesta: 'Danes je bila tu pridiga. Mi
							smo vam šli na roke in vam dali pravico za maševanje, vi pa ste to
							zlorabili. Ljudje, ki nam že prej niso dali miru, še tu v zaporu
							uganjajo politiko.' Gospod Turk mu je odgovoril: 'Res sem govoril, toda
							nič takega. To ni bilo nobeno politično hujskanje. Sicer pa ni bilo
							nikoli rečeno, da se ne sme pridigati. Ker ni bilo prepovedano, smo
							mislili, da je dovoljeno. Zato sem vernikom v tolažbo povedal nekaj
							besed. Ni bilo politike, ampak izključno verske reči. Priznam, da nisem
							prav naredil, ker nisem vas vprašal. To mi sedaj oprostite, za naprej pa
							ne bom več govoril.' Komandant ga je kratko zavrnil: 'Nisi imel
							dovoljenja, pa konec. Še vedno hujskaš ljudi. Stražarji, odnesite oltar!
							Vi si pa tole zapomnite: Bizanc ima povsod svoja ušesa, vse stene
							slišijo.'« Femc dodaja, da so bili žalostni, ker so jim vzeli oltar,
							obenem pa zadovoljni, da so srečno obhajali prvi petek v oktobru. Bilo
							je ta dan razdeljenih 72 obhajil. Za večino je bila takrat zadnja spoved
							in obhajilo. Tisti večer so še zmolili rožni venec, nato pa utrujeni od
							lakote in trpljenja pospali. Komaj so 2. oktobra zjutraj vstali, je
							prišel ukaz: »Vzemite vse svoje stvari in se postavite v vrsto!« Ko so
							bili vsi v vrsti, je sledil nov ukaz: »Turk, Matičič, Vojska, Zalar in
							Omerza, stopite iz vrste!« Imenovani so stopili na stran, vse druge pa
							so odvedli na dvorišče, jih nagnali na kamione in odpeljali v
							Ribnico.</p>
						<figure>
							<graphic url="slike_z_90/z_90_17.png"/>
							<head>Predmrtni zapis – oporoko Jožeta Vojske in ing. Seljaka<name/>
							</head>
						</figure>
						<p>Zakaj so župnika Turka in še pet vidnejših Notranjcev zadržali v Kočevju?
							Priprava na Kočevski proces tedaj še ni bila končana. Dr. Griesser -
							Pečarjeva ugotavlja, da je bil namen procesa poleg vodilnih iz »bele« in
							»plave garde« postaviti na sramotilni oder tudi Cerkev in da so zato
							nameravali vključiti tudi šest duhovnikov, med njimi župnika Turka. O
							njem so posebej zabeležili, da je v zaporu maševal in pridigal proti
							partizanom. Vemo, da je maševal z njihovim dovoljenjem, pridigal pa v
							zaporu zagotovo ni proti njim. Sicer pa, če dr. Mikuž v svojem Pregledu
							zgodovine NOB še leta 1960 piše, da so bili prvi petki »udarec po
							slovenskem narodu«, ni čudno, če so leta 1943 župnikove besede o
							zadoščevanju Jezusovemu Srcu smatrali kot napad na partizane.</p>
						<p>Ker se je nemška ofenziva vedno bolj bližala, so 22. oktobra umaknili iz
							Kočevja še zadnje zapornike. Župnik Turk je bil v skupini, ki so jo peš
							odgnali v Grčarice, medtem ko je kaplan Lavrih prišel tja s kamionom. O
							zadnjem srečanju z župnikom Turkom piše Lavrih takole: »Nas so v
							grčarskem župnišču dali v majhno sobo poleg kuhinje, saj so bile druge
							sobe že polne jetnikov. 24. oktobra zjutraj so jih 21 postavili v vrsto
							ravno pred našim oknom. Ko sem med njimi opazil župnika Turka in patra
							Placida, sem župnika poklical. Ozrla sta se proti oknu in dal sem jima
							odvezo. Turk je še zaklical: 'Pod štengami!' Nisem razumel, kaj naj bi
							to pomenilo, vendar sem pogledal pod stopnice, ki so peljale na
							podstrešje, in tam našel njegov brevir in štolo. V brevirju so bila
							zapisana imena onih, s katerimi je bil zaprt in so jih odpeljali v smrt.
							Župnika Turka in njegovo skupino so odpeljali v gozd nad Grčaricami, v
							dolinico Bavdle, in jih tam pobili. Po nemški ofenzivi smo jih izkopali
							in pri tem sem bil sam navzoč.« (V Primežu revolucije, str. 149.) </p>
						<pb n="031"/>
					</div>
					<div type="div3">
						<head>Mučenci, naša narodna rezerva</head>
						<p>O izkopu pobitih v Bavdlah, ki so ga 12. avgusta 1944 opravili domobranci
							iz Ribnice, je 19. avgusta 1944, obširno poročal Slovenski dom. Večino
							izkopanih so v nedeljo, 13. avgusta, položili v blagoslovljeno zemljo na
							pokopališču v Hrovači, posmrtne ostanke župnika Turka pa prepeljali v
							Ljubljano. Pogreb na ljubljanskih Žalah, ki so se ga udeležili tudi
							begunjski farani, je bil 18. avgusta in vodil ga je škof dr. Rožman.
							Navajamo dva odlomka njegovega govora: »Še besedo zahvale gospodu
							župniku, čigar telo deset mesecev po mučeniški smrti polagamo v
							blagoslovljeno zemljo. Župnik Viktor Turk je v resnici ljubil svoje
							farane. Vse je hotel privesti k Jezusu; tudi tistim, ki sami ne morejo,
							je vsaj enkrat na leto hotel dati priložnost biti v cerkvi pri sveti
							maši in prejeti blagoslov Najsvetejšega. Tako je imel božjo službo za
							otroke od najmlajših dalje in za bolnike, ki so jih pripeljali z vozovi.
							Ljubezen do Jezusa v Rešnjem telesu ga je gnala in dober umetniški okus
							ga je vodil, da je vestno skrbel za lepoto hiše božje. Za to ljubezen do
							Jezusa je prejel od njega veliko milost, da je mogel še prvi petek v
							mesecu oktobru, zadnji prvi petek v svojem življenju, opraviti v
							kočevskih zaporih sveto daritev in je na ta prvi petek podelil sebi in
							svojim tovarišem v mučeništvu zadnjo popotnico ... Dragi gospod župnik
							Viktor, v svoji mučeniški smrti si postal resnični Victor – Zmagovalec.
							Vztrajal si v zvestobi Kristusu in njegovi Cerkvi, dal si življenje za
							svoje ovce. Prosi zdaj pri Kristusu za svojo faro, za svoje sobrate in
							za ves svoj narod, da vztrajamo tudi mi v veri in da dosežemo
							uresničenje tega, kar od presvetega Srca Jezusovega trdno upamo.« V
							imenu Meniševcev se je od župnika poslovil domobranec Jože Kranjc iz
							Dobca, ki se je že septembra 1942 spustil v Krimsko jamo in se prepričal
							o njeni kruti resničnosti, sedaj pa je svoje slovo zaključil z besedami:
							»Gospod župnik, molite za nas, da bomo vztrajali v boju in končno prišli
							do večnega cilja nad zvezdami. Na svidenje!« Se je spomnil teh besed, ko
							je manj kot eno leto kasneje sedel na teharskem šodru in čakal, kdaj ga
							bodo poklicali za odhod čez prag večnosti? Je pomislil, da se bo kmalu
							srečal tudi z Jožetom Vojsko, tem slovenskim Kolbejem, učiteljico
							Drobničevo in drugimi? </p>
						<p>Pred kratkim smo v Družini brali, kaj je neki francoski jezuit rekel o
							naših mučencih: »Bog daje milost mučeništva kot nagrado za dolgo
							zvestobo. Ali ste imeli kaj mučencev v zgodovini? Sedaj jih imate. Ne
							enega, ne dva, v stotnijah polnijo nebo kot krasni sadovi zvestobe
							ljubezni. Dobili ste narodne priprošnjike pri Bogu. Oh, kako jih boste
							potrebovali! Prišli bodo dnevi, ko vaš narod ne bo tako dober, ko ne bo
							tako zvest, ko ne bo v stanju roditi </p>
						<figure>
							<graphic url="slike_z_90/z_90_18.png"/>
							<head>Križani, ki ga je naslikal župnik Turk že v času revolucije<name/>
							</head>
						</figure>
						<p>svetnikov. Takrat jih boste imeli kot vašo veliko narodno rezervo, da
							bodo za vaš narod prosili in ga vlekli iz težav.« Zdi se, da se sami
							tega ne zavedamo, da nas morajo drugi opozarjati na stotnije svetlih
							zvezd, ki kljub oblakom razsvetljujejo naše nebo. Niso mučenci in
							svetniki samo tisti, ki so uradno proglašeni, ampak tudi drugi. V težkem
							času, ki ga doživljamo, so vsi ti naša »narodna rezerva«, naši
							priprošnjiki in pomočniki; seveda se pa ne smemo obnašati, kot da zanje
							ne vemo, kot da jih ne poznamo, kot da ni nikogar, ki bi nam lahko
							pomagal iz stiske, kot da ne vemo, da je po temi velikega petka v vsej
							svetlobi zažarelo velikonočno jutro, na kar nas opominja tudi župnik
							Turk s svojo sliko Križanega! </p>
						<pb n="032"/>
					</div>
				</div>
			</div>
			<div type="div1">
				<head>Pripovedi</head>
				<div type="div2">
					<head>Boj za slovensko šolstvo na Primorskem</head>
					<docAuthor>Vanja Kržan</docAuthor>
					<div type="div3">
						<p>Po padcu fašizma se je nemški okupator znesel tudi nad Primorsko. Medtem
							ko je uničil slovenske šole na Gorenjskem in Štajerskem, jih je zdaj
							dovolil na Primorskem. Primorci so se znašli v dilemi: ali naj ponudbo
							sprejmejo ali zavrnejo, ker jo ponuja okupator. Ali pa naj otroci še
							naprej obiskujejo italijansko šolo, ki je bila v razsulu, a druge ni
							bilo.</p>
						<p>OF je takoj razglasila: ničesar sprejeti od okupatorja! Zelo domoljubno
							se bere okrožnica Franceta Bevka, ki je bil takrat pokrajinski referent
							za prosveto in propagando pri narodnoosvobodilnem svetu za Primorsko
							Slovenijo. V njej naroča okrožnim narodnoosvobodilnim odborom (samo
							njim!) naj odpirajo šole po posameznih krajih. Vse ostale, ki bi se
							utegnile pojaviti, je razglasila za 'izdajalske' in 'belogardistične'.
							Vsi, ki poznamo komunizem in ki smo kot Titovi pionirčki hodili v
							povojno šolo, dobro vemo, zakaj si je OF edina in za vsako ceno
							prilastila oblast nad celotnim šolstvom.</p>
						<p>Na Primorskem je takoj uporabila že znane metode: aktivirala je terence,
							v partijskih tečajih vzgajala aktivistke in aktiviste (vseeno če so bili
							pred tem nekateri simpatizerji fašizma), ustanavljala mladinske in druge
							organizacije in kot po 'tekočem traku' 'izšolala' učiteljice in učitelje
							in jih seveda ona, OF, tudi nastavljala. Med njimi je bilo veliko
							požrtvovalnih in dobromislečih učiteljic, pa tudi take, ki se niso mogle
							prilagoditi 'novemu duhu časa', npr. Slavka Premrl, sestra Stanka
							Premrla - Vojka iz Šembida pri Vipavi. </p>
						<p>Dr. Joža Vilfan in učiteljica Mara Samsa sta jo skušala pridobiti za
							partizansko učiteljico, bilo je že po smrti brata, a je do konca vojne
							ostala samonikla osebnost. Ko je ob neki priložnosti poslušala Vilfanov
							govor, je bila navdušena, a morala si je priznati, da je »krasnorečil«.
							Od Mare Samsa pa se ji je zdelo, da prihaja leden hlad. Ob isti
							priložnosti se je ta »zarotniško« nagnila k Slavki in jo vprašala:
							»Povej mi no, Slavka, kaj si pravzaprav ti?« Med tovariši so se vsi
							tikali. »Tako je bila inkvizitorsko posrečena,« se spominja Slavka, »da
							sem bušnila v krohot, a ona je resno čakala na odgovor, zato sem ji med
							smehom odgovorila: »Veš kaj sem, tovarišica Mara? – Svobodna republika!
							In jaz sama sem njen predsednik.« Zdaj je vsa dobrohotnost izginila iz
							njenega glasu in v pravo grožnjo je izzvenel njen odgovor: »Kar dobro se
							skrivaš v svoji žametni škatlici, a le počakaj, te bomo že izvlekli iz
							nje!« »Oh, kar poskusite,« sem bila še vedno nasmejana, »če vam bo
							uspelo!« (Radoslava Premrl: Moj brat Vojko, Slovenska matica, Ljubljana,
							1992, str.116) … »Tovarišico S. spoštujem kot prizadevno skojevko,
							vendar nihče ne more zahtevati, da se prelevim v to, kar nisem. Ona si
							je izbrala politično delo, jaz pa poučevanje, in vedno bom delala tako,
							kot čutim, da je zame prav …« (str. 117). »Takrat si se vendar moral ali
							popolnoma vdati nazorom vodstva in se odpovedati svojim ter v slogu in
							duhu časa, ki je prihajal v našo deželo, napraviti avtokritiko, ali pa
							tega nisi zmogel in nisi hotel in si ostal, kar si bil. V tem drugem
							primeru si bil prepuščen na milost in nemilost silam, ki so nam krojile
							življenje, brez možnosti priziva« (str.119). Do konca vojne je ostala
							Slavka to, kar je bila: požrtvovalna in med otroki priljubljena
							učiteljica in vzgojiteljica. </p>
						<p>Domala v vsakem kraju je delovala krajevna organizacija OF, Slovenska
							protifašistična ženska zveza (SPZŽ) in Zveza slovenske mladine (ZSM).
							Domoljubni Primorci so se vanje navdušeno vključevali, saj so bili vsi
							protifašistično usmerjeni. Novonastalim organizacijam je OF med
							številnimi drugimi zadolžitvami zaupala tudi skrb za ustanavljanje
							slovenskih šol. Toda kakšnih? To nam pojasni okrožni prosvetni referent
							tovariš Franc-Josip Mezgec: »Kakor je partizan borec, mora biti borec
							tudi učitelj, samo da se on bori na kulturnem polju.« Zato mora
							»organizacijo in ustroj šol prevevati duh narodnoosvobodilne borbe.«</p>
						<p>Po kakšnih merilih je Narodnoosvobodilni svet za Primorsko ocenjeval
							stanje po šolah, lahko razberemo iz poročila pokrajinskega šolskega
							nadzornika za Primorsko Slovenijo Henrika Zdešarja, marca 1944, ko je
							poročal Okrožnemu odboru za Kras: »Tovarišica Mara nam je med drugimi
							poročili iz Trsta sporočila tudi sledeče: V Trebčah poučuje neka
							učiteljica Slekovec. Šola je baje popolnoma belogardistična.« Decembra
							lahko preberemo še eno sporočilo: »V Trebčah vodi šolo tamošnji </p>
						<pb n="033"/>
						<p>župnik in ni bila šteta za našo.« Razumljivo, da tudi otrok, ki so
							končali to šolo, niso šteli za 'naše'. V partizanskih ilegalnih
							tiskarnah se tiska gradivo za učno snov in lističi za otroke in mladino
							s primerno literaturo, ki so jo izbrali OF-arski tovariši; celo
							spričevala so morala biti primerno oblikovana: s Triglavom, zvezdo in OF
							na vrhu. </p>
						<p>Komunisti so dobro vedeli, kako domoljuben je primorski človek in so leta
							1944 tudi v partizanskih šolah prirejali proslave ob stoletnici rojstva
							Simona Gregorčiča. Istočasno pa so mnogi terenci odvračali otroke od
							obiskovanja slovenske šole, če ta ni bila partizanska. Prav nič pa jih
							ni motilo, če so še naprej obiskovali italijanske, pustili so jih pri
							miru. Tisk OF je širil svojo 'domoljubno' propagando: »Edino partizanska
							šola je uresničila davne želje ljudstva v dolgoletnem suženjstvu po
							svobodni Sloveniji in pravični, novi Jugoslaviji. Zato je ljudstvo to
							šolo vzljubilo.«</p>
						<p>O položaju slovenskega šolstva na Primorskem je pisal partizanski učitelj
							in povojni predsednik prosvetne komisije pri Pokrajinskem
							narodnoosvobodilnem odboru Drago Pahor pod naslovom Prispevki k
							zgodovini obnovitve šolstva na Primorskem 1943–1945 (Trst, 1974).</p>
						<p>Mnogih domoljubov pa okupatorjevo dovoljenje za slovenske šole ni motilo:
							če smejo imeti Italijani pod nemškim okupatorjem svoje šole, zakaj jih
							končno po petindvajsetih letih fašizma ne bi smeli imeti tudi Slovenci!
							Takega mnenja je bilo tudi slovensko domobransko vodstvo v Ljubljani.
							Profesorja Alojza Geržiniča so septembra 1943 poslali v Gorico, da vodi
							tečaje za primorske učiteljice in učitelje z diplomo italijanskih
							učiteljišč, naslednje leto januarja pa še v Idrijo. Konec leta 1944 je
							postal poverjenik za slovensko šolstvo v tržaški pokrajini. Pripadal je
							slovenskemu narodnemu vojaškemu zboru (SNVZ) in bil podrejen polkovniku
							Kokalju. Pri delu mu je bil v pomoč primorski rojak dr. Ivan Martelanc,
							ravnatelj Vzajemne zavarovalnice v Ljubljani, ki je bil zdaj kulturni
							referent pri prosvetnem štabu v Trstu. Pomembna slovenska kulturnika in
							domoljuba s Primorske sta bila med drugimi še dr. Egon Stare in prof.
							dr. Anton Kacin.</p>
						<p>Takoj po novem letu 1944 je prof. Geržinič pričel z delom za slovensko
							šolstvo na Primorskem. Njegova dolžnost je bila, da je bil povezan z
							nemškimi oblastmi pri Vrhovnem komisariatu v Trstu. Seznanjati ga je
							moral s položajem šolstva na Primorskem in mu predlagati slovenske
							zahteve. Pri Nemcih mora doseči, da bodo slovensko šolstvo uzakonili in
							ga tudi finančno podprli. Vse to naj bi dosegel klub temu, da so
							italijanske oblasti do konca vztrajale na tem, da se mora slovensko
							šolstvo podrediti italijanski zakonodaji, ki na svojem ozemlju dovoljuje
							samo italijanske šole in učitelje. Kljub zagrizenemu fašističnemu
							prefektu v Trstu, Coceaniju, se je Geržiniču do konca vojne uspelo
							pogoditi z Vrhovnim komisariatom, da je konec marca dobil denar za plače
							učiteljev. </p>
						<p>Geržiničevo delo je bilo garaško: v Trstu so ga vedno čakala pogajanja in
							moledovanja, sicer pa hoja po primorskih krajih od šole do šole,
							popisovanje, delanje statistik, iskanje primernih učiteljev, šolskih
							prostorov, ustanavljanje deželnega šolskega sveta, obiskovanje in
							pregovarjanja z učitelji, z domačimi župniki, dopisovanje, snubljenje
							ljudi za šolske svete, spodbujanje, skrb za učbenike in mladinsko
							literaturo, za tiskanje formularjev, iskanje finančnih sredstev itd. Ali
							bi tako delo zmogel in sploh hotel prevzeti nekdo, ki mu ni bilo mar
							slovensko šolstvo in mladina? In do konca vztrajati kljub neštetim
							oviram?</p>
						<p>Razumel je pomisleke, dvome in negotovost staršev, učiteljev in celo
							nekaterih duhovnikov, tudi mons. Jakoba Ukmarja, saj so prav ti stebri
							slovenstva plačevali hud davek v času fašističnega preganjanja in zdaj
							še komunističnega nasilja. Neka učiteljica je Geržiniču potožila:
							»Fašisti so nas ubili. Izgubili smo vse iluzije in klecnili zaradi
							nenehnih razočaranj. Pomoč ni prihajala niti od tam, od koder smo bili
							prepričani, da jo lahko dobimo. Človek mora sam doživeti takih
							neskončnih 25 let, da more naše razpoloženje razumeti … bodočnost je
							črna … čemu se boriti, ko bo vse delo uničeno.« Splošni negotovosti je
							botroval strah, ki ga je mednje trosilo nasilje OF in vojne razmere z
							bombardiranjem, tudi šolskih prostorov. Nekateri slovenski starši so
							raje še naprej pošiljali svoje otroke v italijanske šole, čeprav je v
							njihovem kraju pričela delovati slovenska šola. Na vsakem koraku prof.
							Geržinič ugotavlja: »Kako popolnoma drugačen bi bil položaj, če ne bi
							komunisti med Slovence zasejali razdora in stegnili krempljev po
							mladini!« Kako domače se nam zdijo te besede še po sedemdesetih
							letih.</p>
						<p>Geržinič je šel preko vseh ovir. Njegov cilj je bil garaško vztrajanje in
							povezovanje med učitelji. Ni se menil za pomisleke nekaterih, češ, kjer
							se ljudje preveč boje groženj komunistov in kjer šole zato celo nočejo,
							jih nikakor ne gre siliti, čeprav ga je tako gledanje jezilo. Uvidel je
							tudi, da brez zaslombe nemških uradnikov na Vrhovnem komisariatu </p>
						<pb n="034"/>
						<figure>
							<graphic url="slike_z_90/z_90_19.png"/>
							<head>Slovenska šola v Nabrežini v šolskem letu 1943/44 z učiteljico
								Marijo Ažman..(iz zbirke L. Grudna, objavljeno v knjigi Nabrežina
								skozi stoletja)<name/>
							</head>
						</figure>
						<p>v Trstu organiziranega slovenskega šolstva ne bo mogoče ustanoviti,
							čeprav si odvisnosti od njih nihče ni želel, najmanj pa sam Geržinič;
							pred njimi se je moral poniževati, moledovati in se pregovarjati. Ko sta
							šla nekoč z dr. Martelancem na Komisariat in sta že pri vhodu v zgradbo
							morala pozdravljati z dvignjeno roko, je ta rekel Geržiniču: »Za
							slovensko šolo bi tudi nogo dvignil!« (Prof. Alojz Geržinič je podrobno
							opisal svoja prizadevanja za slovensko šolo na Primorskem v knjižici
							Pouk v materinščini – da ali ne? (Buenos Aires, 1972.)</p>
					</div>
					<div type="div3">
						<head>Slovenska šola v Nabrežini </head>
						<p>Po vsem, kar smo že v prejšnji številki Zaveze zvedeli o Nabrežincih in
							okoličanih, lahko razumemo in z veseljem pozdravimo njihovo enodušno
							željo po slovenski šoli. Želja je bila tako velika, cilji jasni in
							odločno zastavljeni, da so bile premagane vse ovire za njen nastanek,
							vse dokler so zmogli zdržati komunistično nasilje.</p>
						<p>Šolstvo v Nabrežini se je lahko pohvalilo z dolgo tradicijo in s srčiko
							zavednih Slovencev. Prvo slovensko šolo zasledimo že pred naredbo o
							splošni šolski obveznosti Marije Terezije. Z gradnjo južne železnice se
							je povečalo število šoloobveznih otrok na 112. V šolskem letu 1872/73 je
							prišel v Nabrežino prvi laični učitelj iz Kranjske, Ladoslav Cvek.
							Večinoma so bili nabrežinski učitelji tudi pevovodje in organisti.
							Občino na srečanjih z učiteljstvom zastopajo v Nabrežini posestniki ali
							župani, tako kot npr. l. 1891 Ivan Caharija. Okrajni šolski svet se je
							sestajal štirikrat letno. Skrbel je za šolsko premoženje, nadzoroval je
							šolsko poslopje in pripadajoče zemljišče ter skrbel, da so hodili vsi
							otroci v šolo. Leta 1891 je pričela v Nabrežini delovati tudi obrtniška
							šola za kamnarje z nadaljevalno risarsko šolo za klesarje in kamnoseke.
							Vzdrževala jo je občina s pomočjo države in dežele. Razumljivo je torej,
							da so bili Nabrežinci ob tej bogati kulturni tradiciji svojega šolstva
							željni in tudi sposobni ustanoviti slovensko ljudsko šolo že 6. januarja
							l. 1944, podobno kot se je to dogajalo ponekod po Krasu.</p>
						<p>Kaj še je gnalo Nabrežince k ustanavljanju slovenske šole? Po prvi
							svetovni vojni je njihova šola s 176 učenci ponovno zaživela kot povsod
							na Primorskem. Vendar je fašizem z uzakonjeno Gentilejevo šolsko reformo
							s 1. oktobrom 1923 postopoma odpravil slovenski učni jezik,
							poitalijančil slovenska imena in priimke učencev, nastavljal italijanske
							učitelje in ustanavljal svoje šole, slovenske učitelje pa preganjal in
							konfiniral. V šolskem l</p>
						<pb n="035"/>
						<p>etu 1930/31 je bila pri sv. Jakobu v Trstu ukinjena zadnja slovenska
							privatna Ciril-Metodova šola, ki je imela vpisanih veliko število
							učencev.</p>
						<p>Slovenski jezik se je ohranil v zavednih slovenskih družinah. Uresničile
							so se znamenite besede poslanca Engelberta Besednjaka, ki je spregovoril
							v rimski poslanski zbornici 13. maja 1926: »Ko bodo vse naše šole
							odpravljene in učitelji odstavljeni, se bo spremenila vsaka slovenska
							družina v šolo in vsi starši bodo postali učitelji, ki bodo prenašali iz
							roda v rod naš jezik in našo narodno zavest. Zakoni držav se
							spreminjajo, narodi pa žive večno.« Morda so tudi te preroške besede
							velikega Slovenca nagnile Nabrežince, da so ostali narodno zavedni in
							takoj jeseni 1943 začeli ustanavljati slovensko šolo.</p>
						<p>O njenem nastanku med drugimi poroča pokojna Nada Pertot, profesorica
							slovenščine in publicistka iz Trsta v svojem članku Obnovitev slovenske
							šole v š. l. 1943/44. Članek je objavila v knjigi Nabrežina skozi
							stoletja, ki jo je l. 1996 omogočila skupina zanesenjakov iz Nabrežine.
							Takole piše: »Duhovnih vezi s slovensko šolo ni moglo pretrgati nobeno
							nasilje: slovenščina je ostala živa doma, v cerkvi in s pomočjo knjig,
							med katerimi so prevladovale Bevkove, Trinkove in Budalove. Gregorčičevi
							verzi pa so sploh živeli med ljudmi, saj so jih nadvse radi brali,
							deklamirali in peli.« In še nadaljuje: »Ob padcu fašizma 1943 se je vsem
							zdelo, da se pričenja novo življenje, ki bo vsem izpolnilo stare želje.
							To je bila velika utopija v obdobju, ki ga imamo lahko za višek druge
							svetovne vojne, ko je vsaj za kratek čas navdala ljudi z novim pogumom
							in vero vase.« </p>
					</div>
					<div type="div3">
						<head>Učiteljica Marija Ažman – živ spomin svojih učenk in učencev</head>
						<p>Nada Pertot piša dalje: »Že konec meseca septembra 1943 je prišla v
							Nabrežino na obisk k sorodnikom Martinčevim učiteljica Marija Ažman
							(roj. v Trstu 1907). Potem ko je končala učiteljišče v Tolminu, ji ni
							bilo mogoče opravljati svojega poklica med slovenskimi rojaki na
							Primorskem, ker se je že razplamtelo preganjanje vsega, kar je bilo
							slovenskega.</p>
						<p>Dom in šola sta jo bili okrepili v močni narodovi zavesti. Na tolminskem
							učiteljišču je bil ravnatelj prof. Calvi, ki je hotel v samem bistvu
							poitalijančiti slovensko učiteljišče, slovenščino pa je poučevala in
							zanjo svoje učenke navduševala prof. Koršičeva. </p>
						<figure>
							<graphic url="slike_z_90/z_90_20.png"/>
							<head>Marija Ažman, med drugo svetovno vojno učiteljica v
								Nabrežini<name/>
							</head>
						</figure>
						<p>Omembe vredno je, da je tedaj obiskovala učiteljišče tudi nekoliko
							starejša Fanica Obidova - Mirjam, s katero si je dopisoval Srečko
							Kosovel. Njegova pisma je Fanica prebirala svojim prijateljicam in z
							njimi tudi vplivala na njihovo duhovno rast. Vsa Kosovelova pisma so
							polna nasvetov dekletu, kaj naj bere, kako naj bere, katere vzornike naj
							si izbira. Po teh nasvetih so se zgledovale vse Faničine prijateljice. </p>
						<p>V Trstu sta se Marija in njena sestra povezali z mladinci, ki so na prvem
							tržaškem procesu izgubili življenje. Oblasti so izvedele za njuno
							delovanje, zato je Ažmanova zbežala iz Trsta že leta 1926. Čez Črno prst
							jo je skrivaj vodil Zorko Jelinčič. Po poučevanju na različnih šolah v
							Sloveniji jo je pot zanesla med slovenske izseljence na Holandskem, kjer
							je zanje organizirala slovenski pouk. </p>
						<p>Ob padcu fašizma se ji je ponudila priložnost, da se po več letih vrne v
							rojstni kraj. Fašizem je razpršil njeno družino in edine sorodnike je
							imela le še v Nabrežini. Iz pogovora z njimi in vaščani je zvedela, da
							nimajo domačini </p>
						<pb n="036"/>
						<p>najmanjšega namena, da bi svoje otroke še naprej pošiljali v italijanske
							šole, kot je bila to navada v nekaterih krajih Primorske, čeprav so bile
							zlasti na podeželju italijanske šole v popolnem razsulu.</p>
						<p>V svojem mladostnem zagonu se je Marija Ažman ponudila, da organizira v
							Nabrežini slovensko šolo. Stric Anton Pertot ji je dal stanovanje in jo
							povezal s tedanjimi veljaki v Nabrežini. Bili so sami ugledni in narodno
							zavedni Slovenci: Stanko Kosmina, Josip Terčon, Slavko Pertot, Anica
							Gulič - Pertot, arhitekt Anton Radovič in župan Franc Kakeš. Oporo jim
							je nudil tudi tedanji župnik Mario Virgulin, po rodu Italijan iz
							Furlanije, a vedno naklonjen Slovencem. Še danes se ga živeči domačini s
							hvaležnostjo spominjajo, saj je nesebično pomagal potrebnim in reševal
							iz stiske vse, ki so trpeli zaradi vojnega nasilja. Pri pripravah za
							šolo jih ni oviral niti italijanski ravnatelj Zucca, ki je edini od
							učiteljev prihajal v službo.« To so povzetki iz spominov sloveske
							profesorice in publicistke Nade Pertot.</p>
						<p>Veliko pa so mi povedali o ustanavljanju šole nekateri nekdanji učenci,
							ki so nekaj mesecev slovensko šolo tudi obiskovali. Za šolo so se takoj
							našli prostori. Arhitekt Radovič je odstopil svojo opuščeno delavnico,
							Caharijevi, po domače Štropovi, pa prostore bivšega Dopolavora. Ažmanova
							ni hotela sprejeti nekdanjega šolskega poslopja, kjer je bila pod
							fašizmom italijanska šola, ker se je bala, da bi lahko s tem postala
							šola podrejena Nemcem. Najete prostore so popleskali, znosili in zbili
							deske, ki so služile za šolske klopi in mize. Tisti, ki so ob propadu
							fašizma iz šole odnesli opremo, so jo zdaj vrnili. Pozimi so otroci z
							učiteljico hodili nabirat borove storže, 'žoške' so jim pravili, in z
							njimi kurili.</p>
						<p>Brez težav so se dobili ljudje za šolski odbor in še preden je šola
							zaživela, so odborniki sestavili predlog za ustanovitev šole, ki so ga
							poslali Vrhovnemu komisariatu. Stanku Kosmini in učiteljici Ažmanovi, ki
							sta prošnjo osebno oddala, je uradnik povedal, da spada šolstvo pod
							italijansko upravo, nemški Vrhovni komisariat pa nima nobenih zadržkov
							proti slovenski šoli. »Dosti se je tvegalo, a bilo je čudovito, kar je
							bilo narejeno,« se je Ažmanova rada spominjala.</p>
						<p>Prošnjo, ki sta jo s Kosmino oddala nemškim oblastem v Trstu, je
							podpisalo 291 družinskih očetov, tudi tedanji župan. V Kosminovi mapi
							'Slovenska šola v Nabrežini', ki jo hrani eden od takratnih učencev, je
							seznam družinskih očetov, ki so šolo podpirali z denarjem; kdor je
							mogel, je dal več (zlasti družine s šoloobveznimi otroki), revnejše
							družine so bile dajatve oproščene. Proti koncu vojne je podpora vidno
							usihala, ker je bilo vedno več očetov po taboriščih in zaporih. Z
							zbranim denarjem so dobivale učiteljice skromno podporo in kupovale
							slovenske šolske učbenike.</p>
						<p>Iz Ljubljane je Ažmanova pripeljala še dve učiteljici, sestri Ivo in
							Cirilo Rakovec. Iva je poučevala prvi in drugi razred, Cirila tretji in
							četrti, sama pa peti in šesti razred dopoldne ter sedmi in osmi
							popoldne. Tako so tri učiteljice poučevale 205 učencev ! Ažmanova je
							celotni pouk na šoli tudi vodila, nekakšen šolski nadzornik je bil
							Stanko Kosmina. Glede učne snovi in za medsebojno pomoč so bile vse tri
							učiteljice povezane s kolegicami v Devinu, Sesljanu in Sv. Križu. Kadar
							se je Ažmanova vračala iz Ljubljane, kamor se je vozila po nakupih
							šolskih knjig, so jo na postaji pričakali Grudnovi fantje, njeni učenci.
							Vlak je imel na postaji zelo kratek postanek, zato jim je Ažmanova
							zmetala z vlaka knjige, še preden se je ustavil. Fantje so vse skrbno
							zložili na voziček in odpeljali v šolo.</p>
						<p>Ažmanova se je spominjala, da so otroci vedno zelo radi peli, tudi če so
							bili po pouku utrujeni, zvečer ob morju pa so ob pesmi in lepoti narave
							prav uživali. Ladi Gruden še danes obuja spomine na večere, ko je
							njihova učiteljica pospremila otroke na Kržado k vaškemu vodnjaku, kjer
							so prepevali slovenske pesmi. Spominja se tudi, da je Ažmanova zadnji
							šolski dan vsem učencem in učenkam pripela rdeč nagelj in rožmarin.</p>
						<p>Tudi Anica Grilanc (1933) iz Nabrežine je bila učenka Ažmanove. Pred leti
							mi je pripovedovala, da ji je v najlepšem spominu ostalo petje, branje
							in prepisovanje besedil iz pesmaric. Učiteljica je imela lep glas in je
							prepevala skupaj z otroki. »Zelo smo jo imeli radi. Bila je blaga,
							vendar zahtevna in vztrajna. Če nisi znal danes, si bil vprašan
							naslednji dan. Kadar je prišlo do kakšnih težav, je prišla na dom in se
							pogovorila s starši. Vse, kar je naredila, nam je bilo prav. Res pa je,
							da smo bili takrat otroci željni vsega lepega in vse, kar je rekla in
							naredila učiteljica, nam je bilo samo po sebi umevno, ker smo jo imeli
							radi. V spominske knjige nam je pisala zelo lepe misli. Risal vanje pa
							nam je slikar Lojze Perko, ki je nekaj časa živel v Nabrežini in
							stanoval v bližini Ažmanove. </p>
						<p>Učiteljica je bila duhovno zelo globoka. Bila je članica Marijine družbe
							in v petkih se je </p>
						<pb n="037"/>
						<p>postila ob kruhu in vodi. Ko je imel v Sesljanu Albert Metlikovič novo
							mašo, smo vsi otroci občudovali naše tri učiteljice, ki so se tja
							odpeljale v narodnih nošah. Veliko mojih sošolk prebiva v Nabrežini in
							so večinoma še žive. Še danes nismo v ničemer spremenile mnenja o naši
							učiteljici. Vse smo prepričane, da nam je dala veliko za življenje,
							predvsem pa je njena zasluga, da smo še danes narodno zavedne. V
							najlepšem spominu je vsem ostalo prav petje skupaj z učiteljico. Še
							vedno znamo pesmi in jih ob kakšni priložnosti zapojemo: Je pa davi
							slanca pala, Tri tičice, Gor čez jezero, Slovenski smo fantje v Primorju
							doma (Primorje je kar učiteljica priredila). Večkrat me sošolke
							sprašujejo po njej, če še živi.« (Pritrdila sem ji, ker je bila takrat
							Ažmanova še živa, čeprav v visoki starosti in zelo oslabela). »Lepo jo
							pozdravite in povejte ji, da se jo velikokrat spominjamo.« (Pozdrave sem
							lahko izročila le njenemu sinu, ki je živel skupaj z njo na Gorenjskem). </p>
						<p>Šolo v Nabrežini je obiskovalo tudi nekaj otrok iz italijanskih družin;
							njihovi očetje so bili zaposleni pri železnici ali v kamnolomu. V mapo
							Stanka Kosmine, ki jo hrani Lado Gruden, je še danes vtaknjen listič s
							pisno izjavo neke italijanske matere, da pošilja otroka v slovensko šolo
							brez vsakega pritiska, »senza alcuna pressione«. Šola ni bila niti
							narodnostno niti politično opredeljena. Imeli so verouk, ki so ga vsi
							otroci brez izjeme obiskovali.</p>
						<p>Ažmanova se je spominjala, da ji je kulturni referent pri domobranskem
							štabu v Trstu dr. Ivan Martelanc oskrbel tiskovine za spričevala z
							napisom Slovenska ljudska šola. Drugih stikov z njim ni imela, pritiskov
							s te strani ni bilo.</p>
					</div>
					<div type="div3">
						<head>Črni oblaki nad šolo v Nabrežini </head>
						<p>Ko smo na kratko predstavili šolski živelj v Nabrežini, si z lahkoto
							predstavljamo, da so se nad šolo od njenega snovanja dalje zbirali črni
							oblaki. Od samega začetka šole, je bil odnos OF do nje sovražen. Podlo
							ugotavlja, da postaja delovanje slovenske šole vse bolj sporno. Povsem
							pa prezre očitno dejstvo, da so bili vsi organizatorji nabrežinske šole
							somišljeniki, sodelavci in nekateri celo aktivisti OF, vse sodelavke pa
							tudi aktivne članice SPŽZ (Slovenske pokrajinske ženske zveze) in ZSM
							(Zveze slovenske mladine)! Preko teh organizacij so Nabrežinci pomagali
							partizanom z zbiranjem hrane in denarja. Ta dejstva omenja tudi prof.
							Nada Pertot v svoji knjigi. Kadar je Alojz Geržinič obiskal šolo, so mu
							zaupali, »da so imeli težave s partizani že od prvega dne«. Vedno so jih
							organizatorji šole reševali sami, da ne bi vznemirjali staršev, niti
							govorili jim niso o njih, še manj otrokom. </p>
						<p>Sekretar komiteja KPS za okraj Nabrežina Alojzij Kokoravec - Gorazd je v
							poročilu za prvo partijsko konferenco za Kras od 10.–13. maja zapisal:
							»V Nabrežini se italijanski živelj pritožuje nad slovensko
							belogardistično šolo in hočejo tudi svojo italijansko.« Iz poročila
							lahko razberemo, da so partizani kljub začetnemu privoljenju imeli
							»slovensko belogardistično šolo« ves čas pod strogim nadzorom. Celo v
							razrede so prihajali in poslušali pouk učiteljic. Učiteljica Ažmanova se
							spominja dveh zastrašujočih obiskov, še posebej pa grozilnega pisma, ki
							so ji ga poslali partizani. Prinesla ji ga je neko črnolaso dekle z
							naročilom, da ga mora takoj ko ga prebere, uničiti. V njem je med drugim
							sovražnim natolcevanjem pisalo, da je učiteljičino poučevanje hujše in
							grše, kot če bi ga vršili Nemci. Pismo je bilo tipkano na pisalni stroj
							s podpisom Mare Samsa, ki je bila njena sošolka na učiteljišču. Ko jo je
							Ažmanova po vojni obiskala v Sežani, je Mara Samsa zanikala, da bi ga
							ona sploh kdaj pisala. Pismo naj bi v resnici napisal dr. Joža
							Vilfan.</p>
						<p>Alojz Geržinič nas v svojih zapiskih seznani, da je tudi h Kosmini
							večkrat prišlo 'odposlanstvo z gozda'. Kosmina je kot delaven narodnjak
							in neomajen nasprotnik italijanskega nasilja užival v Nabrežini velik
							ugled, zato je bil za partizane še posebej privlačen in bi ga radi
							pridobili zase. Prosvetna referentka za šolstvo okrožja Kras, Neža
							Vižintin - Janja iz Gorice, je Kosmini naravnost povedala, da zahtevajo
							šolo v komunističnem duhu, sicer je ne bodo trpeli. Kosmina je z
							ostalimi odborniki šole ostal neomajen, zato so se spomladi za nekaj
							mesecev znašli v tržaškem zaporu. Ali zgolj slučajno? Če so jih prej
							zapirali fašisti, so jih zdaj ovajali fašistom Slovenci – borci za
							narodno osvoboditev. Kako bridko spoznanje za Kraševce in Primorce! </p>
						<p>Čas, ko so bili šolski odborniki s Kosmino v zaporu, so komunisti
							izkoristili za svoje podle namene. Okrožni narodnoosvobodilni odbor je
							8. maja 1944 izdal poročilo, da je nabrežinska šola belogardistična in
							tudi to, citiram, da je »tovarišica Janja poslala pozivnice nabrežinskim
							terenskim odbornikom na sestanek z namenom, da jim pove, da se pouk
							prekine, a ravno sedaj je okupator odpeljal vse odbornike in pouk se
							nadaljuje.« Kako prefinjena komunistična podlost: v zapor so </p>
						<pb n="038"/>
						<p>jih poslali sami v sodelovanju z okupatorjem (mar ni to očitna
							kolaboracija?) z namenom, da šolske odbornike in Nabrežince ustrahujejo,
							medtem ko je vodstvo šole v italijanskem zaporu. Od fašistov in
							komunistov ustrahovani se bodo vdali. </p>
						<p>Nakana jim ni uspela, zato so komunisti sami naredili konec nabrežinski
							šoli. Tako kot povsod po Sloveniji so si tudi na Primorskem in Krasu v
							imenu ljudstva z nasiljem prisvajali oblast korak za korakom in
							zasužnjevali ljudstvo. 10. julija 1944 so se obnovljeni in tako
							priljubljeni šoli v Nabrežini nepreklicno zaprla vrata. Komunistično
							nasilje je izpodrinilo fašističnega, še več, prekosilo ga je, saj so ga
							izvajali Slovenci v imenu lažnega domoljubja. Šola je delovala le šest
							mesecev, od 6. januarja dalje. </p>
					</div>
					<div type="div3">
						<head>Odprto pismo slovenskemu učiteljstvu v primorski Sloveniji </head>
						<p>Z veliko grenkobo so Primorci in Kraševci ob pričetku ustanavljanja
							slovenskih šol sprejeli t. i. Odprto pismo slovenskemu učiteljstvu v
							primorski Sloveniji. Njegov avtor ni bil nihče drug kot pisatelj France
							Bevk, ki je v Kaplanu Martinu Čedermacu ovekovečil lik pred fašističnim
							nasiljem neupogljivega Primorca. Z njim so se Primorci in Kraševci
							poistovetili v dobi najhujšega fašističnega raznarodovanja in nasilja.
							Prof. Nada Pertot zapiše: »V njem so naši ljudje gledali simbol od
							Italijanov preganjanega primorskega Slovenca.« </p>
						<p>Pismo je izšlo v prvi številki Učiteljskega lista februarja 1944. V njem
							France Bevk napove boj slovenskim šolam na Primorskem in njihov konec.
							Vsem, ki niso partizanske. Zato tolika grenkoba in razočaranje mnogih
							Primorcev in Kraševcev nad Bevkom. Takole piše:</p>
						<p>»Zgodilo se je, da se nekaterih šol lastimo mi in Nemci, oboji hkrati, da
							se v teh šolah odpirajo vrata našemu in nemškemu šolskemu nadzorniku, da
							se učiteljstvo teh šol boji zameriti tako eni kot drugi oblasti, zato je
							ubralo zlato sredino. Mi smo nasproti takim šolam takoj zavzeli jasno,
							odklonilno stališče. Naš narod, katerega pretežni del se je strnil okrog
							OF, je danes v boju z okupatorjem, zato tudi za ceno žrtev odklanja
							vsako sodelovanje z njim, odklanja njegove župane in aprovizacijo,
							odklanja posebno njegove šole. A ni dovolj, da take šole odklanjamo le z
							besedo, ampak jih moramo v interesu našega narodnega obstoja zatreti z
							vsemi sredstvi, kjerkoli se pojavijo, tudi za ceno žrtev. Prav tako
							morajo izginiti šole dvoživke. Ali bodo šole naše, da bomo prosto v njih
							poučevali, ali pa jih zdaj sploh ne bo. Srednje poti ni. Ne stopite v
							učilnice, ki so jih odprli Nemci in njihovi hlapci! Od Nemcev
							nastavljenim šolskim nadzornikom pokažite vrata in jih naznanite
							najbližji partizanski edinici. Vaša beseda naj bo svobodna v pisavi in
							govorici, kjer pa to ni mogoče, podučujte otroke rajši privatno in v
							manjših skupinah.« Tako France Bevk. </p>
						<p>Iz pisma lahko razberemo, da so za OF največja ovira šole, ki jih
							odpirajo Nemci (brez njihovega dovoljenja ustanavljanje šol ni bilo
							možno, kot smo že videli) in njihovi hlapci (ali z drugimi besedami
							belogardistični učitelji). Le-te je »treba naznaniti najbližji
							partizanski edinici«, »šole pa zatreti z vsemi sredstvi … tudi za ceno
							žrtev«. </p>
						<p>Poziv v okrožnici prosvetnega referenta Josipa Mezgeca - Franca, kjer
							stoji jasno zapisano: »Organizacijo in ustroj šol mora prevevati duh
							narodnoosvobodilne borbe,« se pričenja uveljavljati. A Nabrežinci
							grozečega poziva še vedno ne morejo jemati dobesedno in upajo proti
							upanju. </p>
					</div>
					<div type="div3">
						<head>Nabrežinci se ne vdajo </head>
						<p>Kraška vztrajnost, predvsem pa domoljubje in odgovornost do otrok, je
							gnala Nabrežince, da so šli preko vseh podlih podtikanj in razpihovanja
							sovraštva. Pisali so prošnje, da bi jim OF dovolila ponovno odpreti
							šolo. Toda vsakič so bili zavrnjeni. To zvemo iz poročila predsednika
							prosvetne komisije pri PNOO Draga Pahorja, ki citira pismo okrožnega
							šolskega nadzornika pri Okrožnem odboru OF (morda tovariša Henrika
							Zdešarja). Pismo z dne 28. 9. 1944 je vzorec hujskaškega razpihovanja
							mržnje in sejanja razdora med ljudmi, kar je eno od načel komunizma.
							Takole piše:</p>
						<p>»V Nabrežini ne otvarjamo slovenske šole. Z druge strani pa razvijte med
							prebivalstvom Nabrežine najintenzivnejšo propagando, da bojkotira
							italijansko šolo. Starši naj ne vpisujejo svoje dece v to šolo in v
							kolikor so jo vpisali, naj jo izbrišejo ali vsaj z izostankom otrok od
							pouka demonstrirajo proti italijanski šoli. Formalno naj prebivalstvo
							zahteva, da se ukine italijanska šola in osnuje slovenska.« (Kot da
							prepovedana šola ni bila slovenska! »Osnuje« naj se torej komunistična!)
							In še dalje piše Pahor: »Seveda je to le taktična poteza, s katero naj
							se pobija le imperialistična </p>
						<pb n="039"/>
						<figure>
							<graphic url="slike_z_90/z_90_21.png"/>
							<head>Nabrežina nekoč..(Iz zbirke Janeza Osetiča)<name/>
							</head>
						</figure>
						<p>težnja italijanskega fašizma, da še danes odpira italijanske
							potujčevalnice na slovenskih tleh. Medtem pa smo prepričani, da se bodo
							dogodki tako razvijali, da bo Nabrežina skoro dobila slovensko šolo.
							Smrt fašizmu – svoboda narodu!« </p>
						<p>Govor o nabrežinski šoli je bil še na II. pokrajinski prosvetni
							konferenci decembra 1944 v Gorenji Trebuši. Tudi o šoli v Kanalu in
							Morskem je bil tedaj govor, ker »sta tudi tam bili sovražni postojanki.«
							Zato je pokrajinska konferenca vse tri naštete šole – prepovedala!</p>
					</div>
					<div type="div3">
						<head>Komunistična propaganda in nasilje si polastita šolstvo </head>
						<p>Skupaj s kulturo naroda sta šolstvo tudi uničila, tako da se še danes ni
							opomoglo. Prepovedi ukazuje pokrajinski šolski nadzornik tovariš Henrik
							Zdešar. »Pri Sv. Križu pri Trstu je treba takoj prepovedati javen pouk
							in mesto tega uvesti tajne šolske krožke,« se vrstijo zahteve tovariša
							Zdešarja, druga za drugo. </p>
						<p>Učiteljica Slekovčeva iz Gropade je potožila Geržiniču: »Ne mine dan, da
							ne bi jokala zaradi ponižanj in drugih bridkosti.« Tudi iz drugih krajev
							v zaledju Trsta, učitelji tarnajo Geržiniču: »Na Občinah so dvakrat
							poskušali s slovenskim poukom, in dasi so se zbrali v zasebni hiši, so
							delo ovirali Italijani, predvsem pa partizani. Italijani so prijeli
							učitelja Slekovca, kako si drzne v Mussolinijevi Italiji poučevati
							slovensko. Župnik sumi, da je v ozadju OF-arska spletka. Tudi v Devinu
							niso mogli obnoviti pouka v slovenskem jeziku. Župnik Filej je opisal
							Geržiniču tamkajšnje razmere: »Ti kraji so najbolj žalostni … Nemci
							mirno gledajo, Lahi so po večini sami komunisti. Terenci so zelo delavni
							… večina ljudi pa je zapeljanih in so zagrizeni.« Lahko bi hodili od
							kraja in kraja in si beležili take in podobne razmere. Komunistom ni šlo
							za slovensko šolstvo, ampak za oblast, za mladino, vzgojeno v
							komunističnem duhu.</p>
						<p>Bežno si oglejmo še razmere v šolah po sosednjih vaseh pri Nabrežini. Že
							omenjeni Alojz Kokoravec - Gorazd se je v poročilu za prvo partijsko
							konferenco pritoževal: »V Cerovljah, Mavhinjah, Slivnem,
							Sesljanu-Vižovlje sploh ni naših odborov … Tu postavlja bela garda tudi
							svoje šolske nadzornike.« Zaslutimo </p>
						<pb n="040"/>
						<p>lahko nakano komunistov, da bo treba te vasi drastično kaznovati … To se
							je zgodilo kmalu zatem, ko so Nemci zaradi neprestanih in drznih
							partizanskih akcij, ki so bile sestavni del »osvobodilnega boja«, vse
							štiri vasi zažgali. Je bil torej požig teh štirih slovenskih vasi, kjer
							je postavljala bela garda svoje šolske nadzornike, zgolj slučaj? In
							partizanske sabotažne akcije slučajne?</p>
						<p>Bruna Legiša (1935) iz Sesljana-Vižovlje se je ob mojem obisku
							spominjala, da je bila takoj po padcu Italije v kraju ustanovljena
							slovenska šola na željo staršev. Prostore je imela v gostilni pri
							Blažinovih. Delovala je od aprila 1944. Učiteljici Majda Peterlin in
							Jožica Gabrovec sta približno 60 učencev razdelili v dve skupini. Njena
							učiteljica v tretjem razredu je bila Jožica Gabrovec, zaročenka slikarja
							Lojzeta Perka in znanka Ažmanove. Učila je več predmetov hkrati. </p>
						<p>Kaj pa je, poleg petja, gospe Legiši najbolj ostalo v spominu na
							slovensko šolo? »V šolo smo vsi otroci hodili z največjim veseljem.
							Dajala nam je občutek domačnosti. Zame je bilo najlepše, da nam ni bilo
							več treba pozdravljati s fašističnim pozdravom. Zelo dobro se spominjam,
							kako smo se tistega 16. avgusta, ko so gorele Vižovlje, stanovali smo v
							Sesljanu, zbudili zgodaj zjutraj in videla sem goreti našo šolo! Ne da
							se povedati, kako smo bili otroci žalostni! Po vojni so zavezniške
							vojaške oblasti ponovno ustanovile slovensko šolo, toda hujskanje
							komunistov je bilo tako veliko, da so starši otroke raje vpisali v
							italijansko šolo. Po vojni so bile odvzete posesti slovenskim kmetom in
							nanje so se naselili begunci, večinoma Hrvati iz Istre.«</p>
						<p>Zamislimo se lahko tudi nad usodo šole v Mavhinjah. Pričela je delovati
							že novembra 1943. Poučevala sta župnik Mirko Filej in učiteljica Danica
							Legiša. Okrajni prosvetni referenti so dosegli, da so »odstavili
							duhovnika, ker je usmerjen v belogardističnem duhu in hujska ljudstvo«.
							Tajnik okrajnega odbora je štirinajst dni po odstavitvi Fileja, 20.
							januarja 1944, ugotavljal, da je v Mavhinjah pravcata »babilonija«, kot
							je stanje opisal on sam. Babilonijo je povzročila pisna prošnja, ki so
							mu jo izročile mavhinjske žene s svojimi 45 podpisi: »Podpisane matere
							šoloobveznih otrok smo izvedele, da je bil odvzet pouk v šoli č. g.
							župniku iz Mavhinj, kateri mu je bil poverjen od Mavhenskega odbora. Ker
							smo pa sedaj me ženske enakopravne in imamo vsi pravico do besede in
							glasovanja, si dovolimo prositi OOOF, da se pouk vseh učnih šolskih
							predmetov spet vrne našemu č. g. župniku, in to za višje razrede kot do
							sedaj. Svojo prošnjo utemeljujemo s tem, da je gospod župnik uspešno
							učil ne samo sedaj, ampak že pred tremi leti.</p>
						<p>Zato ne najdemo vzroka, da bi mu bil pouk sedaj odvzet, če smo me matere
							z njim najbolj zadovoljne. V nadi, da bo naša prošnja čim prej ugodno
							rešena Smrt fašizmu! – Svoboda narodu! Živela OF!</p>
						<p>N.b. V našo šolo prihajajo otroci tudi iz Vižovelj in Cerovelj, vsega
							okoli 160 otrok; tega ni mogoče, da ženska opravlja, treba je energično
							in strogo osebo, kakor je ravno gospod župnik sposoben.«</p>
						<p>Želja mater Smrt fašizmu! – Svoboda narodu! Živela OF! je podobno kot
							celotna prošnja zapisana iskreno. Takšno je še takrat bilo čutenje
							primorskega človeka, ki ga je slepila in izrabljala v svoje namene OF.
							Njen odgovor na prošnjo mater je bil okupatorjev požig vasi in šole 16.
							avgusta zjutraj. </p>
						<p>Ista usoda je doletela tudi vas Cerovlje. V arhivu OOOF je iz tistih
							strašnih dni požigov ohranjena izjava VOS, da so v Cerovljah zaplenili
							več belogardističnih knjig, med njimi tudi V znamenju osvobodilne
							fronte. Knjige naj bi poslal v Cerovlje mavhinjski župnik. Okrožni
							nadzornik predlaga, da je v vasi »treba postaviti trden roditeljski
							svet, ki naj ima nalogo razkrinkati delovanje tamošnjega župnika«. Toda
							niti »VOS ni imela točnih podatkov za postopanje proti župniku
							belogardistu«. Pouk je bil prepovedan že pred 2. aprilom 1944, ko je
							bilo III. zasedanje okrajnih prosvetnih referentov. Takrat so tudi modro
							ugotovili, da »šole ni bilo mogoče obnoviti«. Rešitev se jim je ponudila
							s požigom vasi, ljudje pa so bili izseljeni. </p>
						<p>Resnično, prava »babilonija«, če se sprehajamo po primorskih in kraških
							šolah v tem času, bodisi da nas po njih vodi Drago Pahor ali Alojz
							Geržinič. Kdaj nam bodo nepristranski zgodovinarji povedali za krivce in
							priznali razloge te »babilonije«, ki ni bila delo človeškega napuha,
							ampak podlosti in oblastiželjnosti? Njene posledice pa so več kot očitne
							med Slovenci v zamejstvu in doma. </p>
					</div>
					<div type="div3">
						<head>Slovensko šolstvo v obdobju zavezniške vojaške uprave</head>
						<p>O slovenskem šolstvu na Primorskem v obdobju ZVU (Zavezniške vojaške
							uprave) je veliko gradiva. Prof. A. Geržinič je poleg svojih zapiskov
							zbral in uredil vso dokumentacijo </p>
						<pb n="041"/>
						<figure>
							<graphic url="slike_z_90/z_90_22.png"/>
							<head>Pogled iz Vižovelj proti morju<name>Wikipedija</name>
							</head>
						</figure>
						<p>prof. dr. Srečka Baraga v knjigi Boj za slovensko šolstvo na Primorskem –
							za delovanja dr. Srečka Baraga pri ZVU, ki jo je izdala Slovenska
							kulturna akcija, Buenos Aires, 1983. Po vojni je Baraga prišel v Trst
							kot poslanec slovenske begunske gimnazije v Monigu, postal ravnatelj
							slovenske realne gimnazije v Trstu in referent za slovensko šolstvo pri
							ZVU. Pri ZVU se je Baraga boril za slovensko šolstvo na Primorskem kot
							»lev in lisica« skupaj in pri tem imel veliko odličnih sodelavcev, kot
							npr. prof. dr. Antona Kacina iz Gorice.</p>
						<p>Imel pa je predvsem ogromno nasprotnikov in sovražnikov, Italijanov in
							komunistov. Italijani so uspevali tudi pri ZVU s svojo zvijačnostjo in
							lokavostjo, komunisti pa so zapravljali ugled s svojo sovražnostjo do
							»nacističnih domobrancev«, »slovenskih fašistov«, »sodelavcev mednarodne
							reakcije in imperialistov« in podobno.</p>
						<p>Veliko škode je napravila komunistična zaslepljenost mnogih, propaganda
							med ljudstvom in ustvarjanje zmede. Komunisti sodelovanja in pogajanj
							niso poznali. Za doseganje svojih ciljev so izrabljali domoljubnost
							primorskega Slovenca. S takim ravnanjem pa so samo škodovali nastajanju
							slovenskega šolstva na Primorskem.</p>
						<p>Vodja prosvetnega oddelka pri ZVU, poročnik John P. Simoni, se je kljub
							zmedi hitro znašel in Barago podprl. Prav tema dvema dolguje zahvalo
							razcvet slovenskega šolstva na Primorskem po vojni. Na Baragov predlog
							in po zaslugi njegovega garaškega dela in njegovih sotrudnikov je ZVU
							pripravila Slovencem v Trstu nižjo srednjo šolo, višjo realno gimnazijo
							in trgovsko akademijo; v Gorici pa nižjo srednjo šolo, klasično
							gimnazijo in učiteljišče. Seveda pa tudi slovenske šolske učbenike. Pod
							ZVU so se ustanovile tudi slovenske ljudske šole na podeželju, vendar so
							zaradi strahu in groženj starši svoje otroke raje pošiljali v
							italijanske šole. »Samo politična dejanja ne dajejo popolne slike
							narodove duše, ne odkrivajo vseh kulturnih vrednot, ki jih je ustvaril
							genij naroda,« je zapisal dr. Baraga.</p>
						<p>Po vojni ga je komunistično sodišče v Ljubljani v odsotnosti obsodilo na
							smrt. Gotovo, da so za njim kot za mnogimi drugimi po vojni vohunili v
							Trstu. Dr. Martelanca so skupaj z ženo ugrabili v Trstu, prepeljali v
							ljubljanske zapore, od koder je za njima izginila vsaka sled. »Trst je
							bil v tistem času pravi pekel,« se spominja dr. Baraga. »Ne le zaradi
							povojnih razmer, pač pa predvsem zaradi osebne nesigurnosti, skoraj bi
							rekel brezpravnosti. Takrat so se še vedno vršila ponoči ugrabljanja
							oseb, celo umori, katerih ni nihče nikdar ugotovil in tudi ne kaznoval.
							Kdor bi hotel politično kaj pomeniti in ne biti komunist, je bil slej ko
							prej zapisan smrti, in to v mestu, da o podeželju sploh ne govorim.« </p>
						<p>Razumljivo, da je moral pobegniti pred komunisti v daljno Argentino cvet
							slovenskega naroda, da je lahko tam nadaljeval z ustvarjanjem kulturnih
							vrednot genija slovenskega naroda.</p>
						<pb n="042"/>
					</div>
				</div>
				<div type="div2">
					<head>Družina Vrhnjak iz Pameč pri Slovenj Gradcu</head>
					<docAuthor>Vida Vrhnjak Duler</docAuthor>
					<div type="div3">
						<p>Napis na spominski plošči na cerkvi v Pamečah: »<emph>Vinko Vrhnjak
								*19.12.1900 kmet, inženir gozdarstva, cerkveni ključar. 20. 5. 1945
								iz te cerkve odpeljan v neznano smrt – za vero in dom. Njegova
								nesmrtnost – potomci 19. 12. 1990.</emph>« Vsaj s tem napisom sem
							hotela prvič javno rehabilitirati zamolčano in omadeževano ime očeta
							Vinka Vrhnjaka. Ne da bi svojim najbližjim povedala o namestitvi
							spominske plošče, sem povabila mamo, najmlajšega brata in štiri mlajše
							sestre k sveti maši za očeta na njegov 90. rojstni dan. Takrat, 19. 12.
							1990, ob družinskem grobu Vrhnjakovih z novo spominsko ploščo z imenom
							očeta Vinka Vrhnjaka v ozadju na cerkvenem zidu, je nam vsem zastal dih.
							Le mama je prestrašena zajokala: »Vida, saj ti jo bodo razbili!« Hvala
							Bogu, spominska plošča je ostala nedotaknjena. Tako smo vsako leto
							ohranjali svoj tihi spomin na očeta ob njegovih rojstnih dnevih in ob
							20. maju, dnevu, ko so ga aretirali komunisti.</p>
					</div>
					<div type="div3">
						<head>Naša zgodba</head>
						<p>Naš dom je bil v Pamečah št. 16, po domače »pri Gruntnem mežnarju«, poleg
							farne cerkve Pameče. Oče se je leta 1933 poročil z učiteljico Marijo
							Ferenčak, roj.1906. V Ribnici na Pohorju ju je poročil očetov stric
							Alojz Vrhnjak (glej Palme mučeništva) v prisotnosti bodočega
							mariborskega škofa dr. Maksimiljana Držečnika. </p>
						<p>Oče se je začasno zaposlil v svoji gozdarski stroki šele leta 1937, v kar
							ga je prisilila takratna gospodarska situacija, izplačilo dediščine
							sestram in vedno številčnejša mlada družina. Skrb za vodenje kmetije je
							prepustil ženi Mariji – Marici, ki je bila takrat že upraviteljica
							ljudske šole v Pamečah. Na kmetiji so ji bili v pomoč očetov stric
							Simon, očetova mlajša sestra Ančka, mačeha Helena in Jaka, hlapec, kot
							smo takrat rekli pomočnikom na kmetijah. Očetova prva kratka služba se
							je začela na upravi razlaščenih Auerspergovih gozdov v Kočevju, vendar
							je bil kmalu prestavljen za šefa gozdne uprave Straža pri Novem mestu,
							kjer je imel manjše stanovanje na podstrešju male upravne stavbe. </p>
						<p>Po nemški okupaciji Štajerske, 6. aprila 1941, je oče opustil občasno
							vračanje domov v Pameče, pač pa je k sebi v Stražo vzel najstarejši
							hčerki, to je mene, rojeno 1934, in leto mlajšo Jelko, pri ženi Marici v
							Pamečah pa sta ostali mlajši hčerki Majda, roj. 1936, in Cenka,
							roj.1939. (Leta 1938 je umrl enoletni sin Cici.) Nova vojna nemška
							oblast je takoj ukinila slovensko šolstvo, učitelji pa so ostali brez
							služb v pričakovanju vsega hudega, med njimi tudi naša mama. Večina je
							bila izseljena na jug Jugoslavije.</p>
						<p>V Straži na Dolenjskem je bila zame velika sprememba, ker sem nadaljevala
							prvi razred ljudske šole v drugem kraju, v Vavti vasi, in med drugimi
							sošolci. Pred koncem šolskega leta me je oče pripravil za prvo obhajilo,
							tako da niti nisem pogrešala skrbne mamine roke – le oče pri slovesni
							sveti maši ni mogel skriti solznih oči. In še sedaj sem ponosna na to,
							da me je 15. 6.1941 med 527 birmanci v cerkvi v Žužemberku birmal
							spoštovani dr. Gregorij Rožman. Nepozabno!</p>
						<p>Lepe poletne šolske počitnice 1941 so se prekinile za naju s sestro Jelko
							že kar sredi avgusta. Na mamin god, 15. avgusta, praznični veliki
							šmaren, sva šli z očetom v sosednjo vas Sele k njegovemu prijatelju
							kmetu Drčarju. Živahnemu moškemu pogovoru v vinski kleti sta se
							pridružila dva, po mojem mnenju prijazna italijanska oficirja, kar ni
							motilo najine igre na kmečkem dvorišču.</p>
						<p>Naslednji dan, 16. avgusta, o groza, pa so zjutraj v pisarni aretirali
							najinega očka italijanski vojaki. In ni se vrnil. Ostali sva sami med
							tujimi ljudmi. Mislim, da ne dolgo. K sebi naju je vzela v gorski kraj
							na Brezovo Reber mamina sestra teta Ivanka, ki je bila poročena z
							revirnim gozdarjem Milanom Bajcem. Stanovala sta v manjši enonadstropni
							graščini, logarnici, skupaj z drugim gozdarskim osebjem. In od tu sem v
							jeseni začela hoditi v drugi razred ljudske šole v oddaljeni Ajdovec,
							znan po vseh kasnejših partizanskih grozodejstvih. </p>
						<p>Sredi oktobra 1941 se je mami posrečilo, da je z mlajšima hčerkama, Majdo
							in Cenko, pobegnila od doma iz Pameč, iz nemške okupacijske cone, na
							Dolenjsko na Brezovo Reber v graščino, kjer sva bili že midve starejši
							hčerki v oskrbi tete Ivanke. Čez dober mesec pa je mama le dobila
							začasno učiteljsko službo na ljudski šoli Ajdovec. In tu smo doživljali
							prve spopade med partizani in italijansko vojsko. Sredi zime z obilico
							snega so bile v graščini velike koline za partizane. Pa je prišla iz
							doline italijanska hajka in odpeljala strica </p>
						<pb n="043"/>
						<figure>
							<graphic url="slike_z_90/z_90_23.png"/>
							<head>Oče in mama z drugo in četrto hčerko pred našo rojstno hišo l.
								1938 v Pamečah<name/>
							</head>
						</figure>
						<p>Milana v novomeški zapor. Medtem pa so se potepuški psi mastili z mesom,
							ki so ga gospodinje poskrile v globok sneg.</p>
						<p>Okrog novega leta 1942 je bil oče izpuščen iz zapora v Benetkah. Očitano
							mu je bilo komunistično prepričanje. Z enakim argumentom, da je
							komunist, ni dobil več službe na gozdni upravi Straža. Njegov nadrejeni
							na direkciji razlaščenih gozdov v Ljubljani je bil ing. Franjo Sevnik,
							moj bodoči profesor na gozdarski fakulteti. Oče je tako ostal brez
							službe in tudi brez stanovanja na gozdni upravi v Straži. </p>
						<p>Našel pa je skromno stanovanje na Selah blizu prijatelja Drčarja in le
							nekaj metrov od zelene Krke. Ostali smo odvisni od skromne začasne
							mamine službe na šoli Ajdovec, in tako je prihajala le ob nedeljah v
							dolino k družini. Preplah v družini pa je nastal, ko nekoč v soboto ni
							prišla k svojim v Sela. Oče je bil z našo grozo seznanjen šele naslednjo
							soboto. Partizani so namreč pokazali svoj način obvladovanja terena in
							prebivalstva: zapor, grožnje, zaslišanja itd. za tri dni, in to za obe
							učiteljici. Zato odslej nisem spraševala očka, zakaj ima za posteljo
							skrito hladno orožje. Dolino Krke je namreč obvladovala italijanska
							vojska, gozdnato območje Brezove Rebri, Ajdovca in dalje proti Mirni
							Peči pa partizani.</p>
						<p>V novem šolskem letu 1942/43 pa je mama dobila novo začasno službo v
							ljudski šoli Vavta vas. Tako je bila družina spet skupaj in še vedno
							nezaposleni očka je varoval novo pridobitev, sestrici Ireno in Cenko, ko
							smo bile mama in me najstarejše tri hčerke v šoli.</p>
						<p>Sredi leta 1943 smo se morali iz neznanega vzroka spet preseliti, in to v
							Vavto vas k Berkopcu. V eni sobi smo se stiskali naša družina in
							tričlanska družina tete Ivanke, ki je tudi ušla z Brezove Rebri. Z
							lastniki smo imeli souporabo kuhinje. Mama je kot učiteljica nas in
							druge šolske otroke naučila neko igrico, ki smo jo 8. septembra 1943
							igrali na provizoričnem odru na dvorišču Berkopčeve hiše, kjer smo
							stanovali. Zaključek igre pa je nenadoma preglasilo vpitje odraslih:
							»Italija je kapitulirala …« Ali je bilo to veselje ali strah, kaj nas še
							čaka? Zgodil se je TURJAK!</p>
						<p>In res, 9. 10. 1943 je mama dobila pisno sporočilo: »Upravna komisija
							osvobojenega ozemlja te postavlja za učitelja v Vavti vasi.« Čez deset
							dni pa prejme novo sporočilo od šefa pokrajinske uprave v Ljubljani, da
							ji je poverjen pouk v ljudski šoli Vavta vas za šolsko leto 1943/44.
							Odločili smo se, da sredi ognja ne moremo ostati. In pri komunistih tudi
							ne.</p>
						<p>Novo, spet začasno bivališče smo dobili v Novem mestu v stavbi, kjer je
							sedaj galerija Božidarja Jakca. Z nami se je tja preselila tudi tetina
							družina, Berkopčevi iz Vavte vasi, Jenkovi iz Straže (moji birmanski
							botri) in še </p>
						<pb n="044"/>
						<p>druge družine, ki so zbežale pred partizani. Vsi možje so se konec
							oktobra priključili domobrancem, ki so se v tem času organizirali.
							Nemške vojske pa niti opazili nismo. Oče je zaradi svoje izobrazbe dobil
							najprej čin nadporočnika in je bil razporejen na mejni blok v Bršljin
							pri Novem mestu. Vsak dan se je tako lahko vračal k družini na
							stanovanje, saj smo januarja dobili še sina Ivančka.</p>
						<p>Očetova dosledna krščanska načela, glasno izražanje političnih stališč in
							človeški odnos na mejnem bloku do vseh, ki so pobegnili od partizanov –
							to je bil verjetno vzrok, da je bil oče spomladi 1944 degradiran v čin
							poročnika in prestavljen najprej na postojanko v Mačkovec in nazadnje k
							straži mostu čez Krko. In ni bil več vsak dan pri družini v Novem mestu,
							le mene je občasno vzel tja k sebi, včasih tudi preko noči, in tam sem
							doživela ognjeni krst. </p>
						<p>Edina dobra stran bivanja v Novem mestu je bil slovenski jezik v šolah in
							javnem življenju. In mama je dobila tam zaposlitev za šolsko leto
							1943/44. Me dekleta pa smo hodile v šolo pri frančiškanski cerkvi, kjer
							nas je vedno veselo ogovarjal in tolažil pater Ciprijan. Pomanjkanje
							hrane pa smo otroci najbolj čutili, ko je za tuberkulozo zbolela sestra
							Majda in ji je mama v bolnico nosila priboljške, ki jih drugi nismo bili
							deležni. Najmlajšemu članu naše družine Ivančku pa je mama tolikokrat
							prižigala svečo, da smo končno razumele, da ga lahko za vedno
							izgubimo.</p>
						<p>Poleti 1944 smo se srečali na mejnem bloku v Kostanjevici oče z vso
							družino in teta Ančka ter Tončka (sestri očeta in mame), ki sta prišli
							iz Pameč s strašno novico: Nemci so kot talca pod našo domačo hišo v
							Pamečah ustrelili očetovega brata Ivana in še deset mariborskih
							zapornikov. Brat Ivan je bil zadnjo noč celo zaprt v naši hiši, to je v
							svojem rojstnem domu. Groza, najstarejši očetov brat pa je padel na
							soški fronti 1917. leta. </p>
						<p>Sčasoma smo se najstarejše tri le zavedele grozot vojne. Pogosto
							zavijanje siren nas je opozarjalo na letalske napade iz zraka, namenjene
							domobranski vojašnici, ki je bila soseda hiše, kjer smo stanovali.
							Ljudje so se križali, ko so gledali mamo z dojenčkom na roki, z dveletno
							v drugi in z ostalimi štirimi za njo, ko smo tekali po strmi skalni
							stezici navzdol proti Krki, kjer je bilo v skalo izdolbeno zaklonišče za
							množico ljudi. Jeseni 1944 sem začela hoditi v prvi razred gimnazije in
							se prvič srečala z obveznim tujim jezikom, nemščino. Zračni napadi na
							Novo mesto so bili vedno bolj pogosti, zato je mama z mlajšimi petimi
							otroki zbežala na Dobravo v bližino očetove vojaške obveznosti in
							občasno učila v Št. Petru, jaz pa sem zaradi šole ostala pri teti Ivanki
							v Novem mestu. Ko sem nekoč doživela bombardiranje tudi na mostu čez
							Krko, sem še jaz zbežala k staršem na Dobravo. Uživali smo kratkotrajno
							gostoljubje na revni kmetiji, kjer so naše lačne oči občudovale črne
							glinene lonce, polne dišeče »godlje«, zelja ali repe, ki jih je
							gospodinja z burklami vlekla iz krušne peči. Nepozabno za lačne. </p>
						<p>Veliki petek 1945: spomin, ki me spremlja vse življenje. Naša družina v
							neki cerkvi. Mama je odložila enoletnega suhca Ivančka na klop, potem pa
							sta z očetom drsala po kolenih po vsej dolžini cerkve do razpela, ki je
							ležalo na tleh pred oltarjem. In me dekleta za njima v gosjem redu, da
							po njunem zgledu poljubimo Kristusove krvave rane. Le tišina nas je
							družila.</p>
						<p>Bližala se je zadnja postaja in selitev le za kratek čas v Dobruško vas v
							hišo ob glavni cesti in s kapelico pred njo. Spet smo bili v eni sobi
							združeni mama, nas šest otrok in teta Ivanka z dvema. In nismo čutili
							prostorske stiske. Pa je prišel dan, 9. maj 1945. Ob 8h so nas otroke
							mame razporedile na »šošu« – hišnem stopnišču, pod nami po cesti pa so
							se vile kolone mož z nahrbtniki. Naenkrat sta bila pred nami naš očka s
							kolesom in stric Milan. Bilo je trpko slovo od žen in otrok. Gledali smo
							za njima, ko sta odhajala, v meni pa je zvenel glas: »Videk, ubogaj
							mamo!« Solze in ovinek so zakrili njuni odhajajoči postavi. Tako so
							odhajali usodi naproti domobranci šentjernejskega področja v smeri proti
							Zidanemu mostu. Lep sončen majski dan je kazal žalostno podobo. Kolone
							beguncev pred komunisti so se kar naprej vlekle mimo hiše, Hrvati
							kmečkega porekla, večinoma z vprežnimi vozovi z najnujnejšo zalogo.
							Uniformiranih in oboroženih ni bilo med njimi, zato smo dekleta
							brezskrbno tekala okrog hiše in se igrala. Močno kljuvanje v nožnem
							palcu (sestra me je pri igri urezala s koso) me je zadržalo budno vso
							naslednjo noč, da sem slišala nepretrgano premikanje po cesti mimo hiše.
							Mama in teta sta se skrivali za zaveso, skozi okno opazovali dogajanje
							na cesti in vedno tiše molili rožni venec, ko so se iz dvorišča za hišo
							slišali čudni glasovi. Drugo jutro so lastniki domačije našli v »kevdru»
							posledice nočnega plesa zmagovalcev. Tla, pokrita s slamo, so skrivala
							velike madeže sveže krvi, na vaškem napajališču pa so ostali sveži
							grobovi hrvaških kmetov. Prihodnost je postajala vedno bolj temna.</p>
						<p>Čez dva dni sta mami našli dobrega kmeta, ki si je upal in zapregel
							konja, na voz pa so </p>
						<pb n="045"/>
						<figure>
							<graphic url="slike_z_90/z_90_24.png"/>
							<head>Oče Vinko v skupini domobrancev jeseni 1944 (prvi z leve nad njim
								stoji Jože Jenko, moj birmanski boter)<name/>
							</head>
						</figure>
						<p>naložili naše cule in nas otroke. Za voz so privezali še našo kravo, ki
							nas je spremljala od odhoda iz Novega mesta. Na poti proti Brežicam je
							bila cesta polna v obe smeri predvsem civilnega prebivalstva: peš in z
							vozovi, na konjih pa partizani v lepih uniformah. Malo pred Brežicami
							nas je ustavila partizanska kontrola, z namenom, da nas preusmerijo za
							Krko. Odločno posredovanje našega prevoznika nas je rešilo, da smo tu
							preživeli. Po dolgem, mučnem potovanju nas je dobri kmet razložil na
							Selih pri Dobovi pred hišo starih staršev. Njihovo sedemčlansko družino
							so namreč leta 1941 Nemci izselili v Šlezijo, v njihovo hišo pa naselili
							Kočevarje, ki so jo izpraznili nekaj dni pred našim prihodom.
							Zapuščenost, mrtva praznina, brez žive duše ... še sreča, da smo imeli
							kravico in obilno pašo daleč okrog revne, lesene rojstne hiške naše mame
							in tete Ivanke. Žalost in lakota – le enoletnemu bratcu in enoletni
							sestrični je mleko zadoščalo.</p>
						<p>V soboto 2. junija smo pešačili mama in nas šest otrok (stari od enega do
							enajst let) s tem, kar smo imeli in kar smo lahko nesli, v Dobovo na
							vlak proti Mariboru. Nestrpnost, čakanje na zvezo, prestop na drugi
							vlak. V Dravograd smo prišli šele ob 11h ponoči. In naprej deset
							kilometrov še peš: mama in šest otrok v temni noči na samotni cesti,
							brez luči v redkih oddaljenih hišah. Skromen otroški voziček je škripal
							pod težo treh najmlajših in navešeno prtljago na ročajih. Stisnjeni v
							klobčič ob vozičku smo lezli proti Pamečam – svojemu domu. Na mamino
							rahlo trkanje po hišnih vratih se nihče ni odzval. Strah pred nočnimi
							obiskovalci je še vedno grozil. Le jok najmlajših je odprl vrata in
							priklical teto Ančko – očetovo sestro. Zaman smo upali in se tolažili,
							da nas doma čaka očka. Ni, ni, ni ga – tetina pozornost je veljala le
							najmlajšemu suhljatemu bitju z vprašanjem, ali bo preživel. </p>
						<p>Kot nam in naši žalosti v posmeh se je naslednji dan v nedeljo na našem
							dvorišču, ki meji na cerkev, dogajal partizanski miting: veselje,
							harmonika, rdeče zvezde in še kak strel iz pištole. Le skrivali smo se v
							hiši in z mamo vred jokali. Naš stari – novi dom je bil prazen, oropan,
							brez hrane. Teta Ančka je tožila, kako hudo je bilo, ko so partizani
							odnašali. K sreči je v hlevu ostalo nekaj živali, predvsem za mleko.</p>
						<pb n="046"/>
						<p>In kje je naš očka? Po slovesu z njim in stricem Milanom v Dobruški vasi
							se je skupina bivših domobrancev na poti proti Zidanemu mostu vedno bolj
							redčila, saj so nasedli partizanskim obljubam, da kdor se vrne ... Temu
							je verjel tudi stric in najprej pristal v novomeških zaporih in nazadnje
							nekje v kočevskih breznih. Oče pa se je čez dva dni, to je 11. maja, s
							kolesom in nahrbtnikom pojavil pri svoji najstarejši sestri, »Marovšici«
							v Turiški vasi pri Slovenj Gradcu. Tam se je zadržal nekaj dni, ne da bi
							dobil dober življenjski napotek. Domov v Pameče je prišel 17. maja in
							naslednja dva dneva s sosedi po polju pod vasjo odstranjeval odvrženo
							orožje in drugo, kar je ostalo za kolonami, ki so se umikale proti
							Avstriji. Po polju je takrat prijahala oblast – Ivan Lakovšek, Anza po
							domače in Rok po partizansko. Pred vojno je bil delavec v Kelnerjevi
							tovarni kos in je občasno pomagal očetu pri podiranju drevja v gozdu. Ob
							tem srečanju sta se z očetom rokovala in oče mu je rekel: »A tudi ti,
							Anza?« Naslednji dan, na binkoštno nedeljo popoldne, je bil oče s sestro
							Ančko in 20-letno hčerko ubitega brata Ivico pri večernicah v cerkvi.
							Tja so prišli ponj domači terenci in ga aretirali ter odpeljali v
							slovenjgraški zapor. Spotoma so aretirali tudi nekaj žensk iz vasi.
							Edina sled za vsemi temi so le imena na spominskih ploščah v Slovenj
							Gradcu. Očeta so še videli čez pet dni, ko so ga odpeljali iz zapora.
							Kam?</p>
						<p>Toda mi otroci smo še dolga leta upali, da se nam očka vrne, ker smo
							verjeli govoricam, da so ga videli v delovnih taboriščih tam in tam,
							celo v ruskih, ali pa da je ušel v Avstralijo itd. Obenem pa je mama
							iskala uradne informacije o njem na Divizijskem vojnem sudu Celje, na
							Kontrolni komisiji pri narodni vladi SRS, na Javnem tožilstvu okrožja
							Celje in nazadnje sprožila sodni postopek za proglasitev, da je mrtev.
							5. januarja 1948 je dobila sklep, ki ugotavlja, da Vinko Vrhnjak ni
							preživel 1. septembra 1945.</p>
						<p>Treba je preživeti. In živeti za otroke. Sredi poletja 1945 se je pričel
							dopolnilni pouk po vseh šolah. Malo pred koncem vojne od partizanov
							požgana pameška šola je dobila nadomestne prostore kar v župnišču. Mama
							se je takoj vključila v poučevanje, vendar je bila čez dva dni izgnana
							od domače »terenke«, češ žena belogardista ne bo učila naših otrok. Za
							nas se je začenjala druga vojna. Jaz in Jelka pa sva hodili na
							dopolnilni pouk v meščansko šolo v Slovenj Gradec. Spremljal naju je
							poziv odraslih, naj ne gledava na levo, ker so tam zakopani ustaši in
							straši. (Sedaj je tam res evidentirano povojno grobišče.)</p>
						<p>Ne samo izgon mame iz šole, namesto odgovora na pisno vlogo je sledilo
							nadaljnje poniževanje v pisnem pozivu, naj mama »sestavi točno poročilo
							o zadržanju v času okupacije z dokazili in potrdili OF odborov« (18. 7.
							1945) in nekaj dni pozneje »Poziv obdolženca Vrhnjak Marija« na
							zaslišanje na Sodišče slovenske narodne časti – MO OF Slovenj Gradec.
							18. 8. 1945 je mama zopet oddala vlogo za učiteljsko službo Narodni
							vladi –- ministrstvu za prosveto. Namesto odgovora je dobila poziv, da
							mora vlogo kolkovati. Ponovno je 5. 9. 1945 oddala kolkovano vlogo s
							prilogo »Izjava KNO Pameče«, da se je mama umaknila na Dolenjsko, da je
							ne bi izgnal okupator (tako kot večino slovenskih učiteljev), in o
							njenih predvojnih zaslugah za šolo in kraj. Odgovora seveda ni bilo, le
							ministrstvo za prosveto je uveljavljalo odlok o »deponiranju plače V.
							M.« v vednost OO OF Celje. Le kako je mama zmogla, da je na vsako vlogo
							na koncu pripisala »Smrt fašizmu –svoboda narodu«? Smrtni strah … </p>
						<p>Kako preživeti številno družino, ko je mama brez službe, pri hiši je
							poleg nje je šest otrok, očetova ne več mlada sestra in njena mačeha, pa
							tudi ostareli hlapec, kmetija pa potrebuje fizično močne delavce? Že med
							vojno se je hlev pretežno izpraznil, poleti 1945 pa je oblast vzela še
							zadnje vprežne vole. Med našo medvojno odsotnostjo pa je bilo iz hiše
							odneseno vse, kar je bilo kaj vredno.</p>
						<p>Že od marca 1947 hranim mamino pritožbo na okraj Prevalje proti zaplembi
							očetovega premoženja. V naslednjih uradnih dopisovanjih med Agrarno
							komisijo, ki jo podpisuje že prej omenjeni Ivan Lakovšek - Rok in OLO
							Dravograd, pa je zapisano, da je bil Vinko Vrhnjak domobranski major
							itd., da je bil takoj aretiran in kmalu likvidiran (dopisi 6. 2. 1948 in
							5. 5. 1948) in naj se zapleni vse imetje V. V., to je zemljišča in
							stavbe, za potrebe ekonomije Tovarne meril. K sreči je mama že 5. 1.
							1948 od Okrajnega sodišča Prevalje dobila sklep, da oče ni preživel 1.
							septembra 1945 (Matični urad MLO 30. 1. 1948 izda mrliški list) in potem
							od istega sodišča 15. 3. 1948 odločbo o dedovanju premoženja Vinka
							Vrhnjaka za šest otrok. Plačan je bil davek na dediščine in urejen
							izbris zastavnih pravic na obeh zemljiškoknjižnih vložkih. Toda že 1. 5.
							1948 pošlje Okrajno tožilstvo Okrajnemu sodišču kot »nujen postopek«
							zoper Vinka Vrhnjaka zahtevo, da izreče zaplembo njegove imovine v
							državno last, kot sekvestracijo premoženja odsotnih oseb. Ne glede na
							to, da je že od 5. 1. 1948 veljal sodni sklep, da oče ni preživel 1. 9.
							1945, je isti sodnik istega </p>
						<pb n="047"/>
						<figure>
							<graphic url="slike_z_90/z_90_25.png"/>
							<head>Oče, mama in njunih šest otrok ter soseda, jeseni 1944 v Novem
								mestu<name/>
							</head>
						</figure>
						<p>Okrajnega sodišča Prevalje France Ruper 5. 6. 1948 izdal sklep o »cenitvi
							imovine, ki jo je zapleniti na dan 21. 7. 1948«, in kjer dalje imenuje
							Vinka Vrhnjaka »pogrešanega«. Ni kaj, socialistični pravni sistem je
							unikaten! Opravljen je bil popis imovine, nakar se je mama pritožila in
							Okrožno sodišče Maribor je 28. 8. 1948 razveljavilo sklepe Okrajnega
							sodišča Prevalje.</p>
						<p>Preživljanje številne družine (šest mladoletnih otrok, mačeha stara 70
							let, svakinja 51, stric Simon 80, hišni pomočnik 68) je mamo prisililo,
							da se je od maja 1948 do novembra 1950 dodatno zaposlila kot
							administratorka pri Kamnoseški zadrugi. Sredi leta 1949 pa je Kmetijska
							zadruga Pameče vzela v najem prazne gostinske prostore v naši hiši in
							tako se je mama po prenehanju dela pri Kamnoseški zadrugi zaposlila kot
							natakarica pri Kmetijski zadrugi v lastni hiši do 31. 10. 1953, ko je
							občina ukinila gostilno.</p>
						<p>»Vse sile za socializacijo vasi«, parola, ki je v vasi pomenila pritisk
							najprej na našo kmetijo, da je mama maja 1949 za tri leta dala v najem
							Kmetijski zadrugi večino posestva, gospodarsko poslopje, kozolec, živino
							in kmetijsko orodje. Obdržala je le ohišnico in dve kravi. Kljub temu,
							da je dala zemljo v uporabo Kmetijski zadrugi, je kasneje dobivala
							odločbe za obvezno oddajo: za prelahkega prašiča doplačilo ali 40 dni
							zapora, za 14 prijavljenih kokoši oddajo 140 jajc, za oddajo 224 kg
							krompirja itd. Obveznosti iz najemne pogodbe pa Kmetijska zadruga ni
							izpolnjevala.</p>
						<p>Konec leta 1949 je oblast ponovno uvedla postopke za zaplembo vse imovine
							z navedbo: »Vrhnjak Vinko kot belogardistični kapetan, kot narodni
							sovražnik od NOV likvidiran.« Ker je bil postopek dedovanja že izpeljan
							15. 3. 1948, je drugostopenjsko sodišče v Mariboru 8. 11. 1949 na mamino
							vlogo sklep Okrajnega sodišča Slovenj Gradec razveljavilo. Nato sledi
							19. 11. 1949 sklep Okrajnega sodišča Slovenj Gradec, da zaukazuje
							zemljiški knjigi vpis zemljišč Vinka Vrhnjaka na dediče – to je šest
							mladoletnih otrok.</p>
						<p>Toda s tem ni bilo konec socialističnega pritiska na družino Vrhnjak. 25.
							8. 1950 mama ponovno pošlje vlogo za učiteljsko službo na OLO Slovenj
							Gradec, oddelek za prosveto, ker ji Kmetijska zadruga ne plačuje
							najemnine itd. V negativnem odgovoru pa je samo citiran odlok
							Predsedstva vlade z dne 30. 8. 1945. 21. 11. 1950 ponovno odda
							dopolnjeno vlogo na Ministrstvo za prosveto – brez odgovora. In kot
							končni udarec ponižani, </p>
						<pb n="048"/>
						<p>življenjsko ogroženi družini dobimo posredno preko KLO Troblje na ime
							Marije Vrhnjak odločbo Okrajne komisije za agrarno reformo z dne 20. 7.
							1951 »za razlastitev ležeče zapuščine po umrlem Vrhnjak Vinkotu« – za
							vsa zemljišča nad 3 ha. </p>
						<p>Odgovor na pritožbo Glavni upravi za kmetijstvo Ljubljana (30. 12. 1951,
							direktor Franc Simonič) je bil kratek: »Odločba za razlastitev je
							dokončna!« Dodan komentar, da se po Zakonu o agrarni reformi upošteva
							stanje na dan 10. julija 1945, takratni lastnik Vinko Vrhnjak pa po
							odločbi ni preživel, kot piše v mrliškem listu, 1. 9. 1945, dalje, da ni
							bil kmet (bil le tri leta v službi), da se otroci (čeprav mladoletni)
							šolajo in ne nameravajo kmetovati itd. </p>
						<p>Res sva najstarejši hčerki v šolskem letu 1948/49 nadaljevali šolanje na
							višji gimnaziji na Ravnah (takrat še Guštanj). Seveda za naju ni bilo
							prostora v dijaškem domu, zato sva hodili zjutraj ob petih na vlak in v
							Dravogradu na drugega za Ravne. Domov sva prišli z vlakom ob petih
							popoldne. Leta 1950 pa se je nama pridružila še tretja, Majda. Mama
							seveda ni dobivala otroških doklad, mi otroci pa tudi ne kakšnih
							štipendij, bili smo zaznamovani po očetu. Zato je tudi sestra Jelka po
							6. razredu gimnazije zaključila s šolanjem. Kako nas je mama zmogla
							preživeti, je ob naši drugorazrednosti pravi čudež. In ob tem se je še
							trudila, da bi nadaljevala predvojno prosvetno dejavnost z režiranjem
							uspešnih ljudskih iger, ki so se predvajale v naši vasi Pameče, pa tudi
							v Slovenj Gradcu in na Ravnah (Sneguljčica, Pod svobodnim soncem
							itd.).</p>
						<p>Dokončna odločba mame ni omajala: 1. 12. 1952 je oddala na Prezidij LRS
							prošnjo za razveljavitev razlastitve zemlje, saj je 17-letna hčerka
							Jelka zaključila šolanje, da bo delala na kmeiji. Odgovor LRS, Odbor za
							prošnje in pritožbe 11. 2. 1953, predsednica Ada Krivic, je bil kratek:
							»… se zavrne … Vaš pokojni mož pa se je izselil prostovoljno« (namreč ob
							začetku vojne, ker so mu grozili domači hitlerjanci, kar potrjuje
							dokument, ki sem ga dobila od Ministrstva za notranje zadeve leta 1993).
							Potem sem se ojunačila še jaz in odšla 28. 2. 1953 (takrat sem že
							študirala na gozdarski fakulteti v Ljubljani) v Beograd na Prezidij FRLJ
							z namenom, da pridem do Tita. Zaustavili so me vratarji pred vladno
							palačo, sprejeli pa so pisno vlogo s potrdilom št. 3782. – Vračala se
							potrta in žalostna, ker sem porabila zadnji denar za vlak. </p>
						<p>Sredi leta 1953 je že bilo predvideno, da se konec oktobra 1953 ukine
							gostilna KLO v naši hiši. S tem je bilo konec mamine natakarske službe.
							Zato je zopet zaprosila za učiteljsko službo na OLO, svet za prosveto.
							Ker decembra še ni bilo odgovora, je vložila prošnjo na LRS, odbor za
							prošnje in pritožbe, z dodatno razlago, do je morala iz 5. gimnazije
							vzeti še četrto hčerko Cenko, ker ni zmogla stroškov. In konec decembra
							je le prišel odgovor samo na prvo vlogo na OLO: »... komisija je
							pretresala vašo vlogo in jo odklonila.« Podpis Markovič D. Za njo so
							bila tri leta prijavljene službe, zato se je prijavila na Zavod za
							zaposlovanje in naslednje leto dobila odločbo, da ji za čas
							nezaposlenosti pripada oskrbnina do 50% zadnje mesečne plače. In končno
							je s 1. 3. 1954 dobila zaposlitev za pisarniške posle na OLO Slovenj
							Gradec, upravi za ceste. </p>
						<p>12. 1. 1954 je mama spet vložila prošnjo za vrnitev posestva na Državni
							sekretariat za gospodarstvo LRS in nato je še v Ljubljani dr. Ljuba
							Prenner v mojem imenu sestavila vlogo za vrnitev kmetije, ki sem jo
							poslala 22. 3. 1954 na naslov: predsednik FNRJ maršal J. B. Tito – in že
							31. 7. 1954 dobila obvestilo (podpisano Slavko Repe) od Izvršnega sveta
							LRS, da so vlogo odstopili Javnemu tožilstvu LRS. To je 10. 1. 1955
							kratko ugotovilo, da ni zakonite osnove za razveljavitev odločbe, z
							dodatkom, naj se za vrnitev plačanega davka na dediščine (zdaj 5-kratna
							zadnja mamina plača) obrnemo na OLO Slovenj Gradec, kolikor zahtevek ni
							zastaran. </p>
						<p>Še vedno smo nepriznani dediči posestva Vinka Vrhnjaka vztrajali, da se
							nam že dvanajst let godi krivica, zato smo spet v svojem imenu 10. 7.
							1957 vložili prošnjo za obnovo postopka zaradi razlastitve po agrarni
							reformi na Državni sekretariat za finance LRS. Odgovor 16. 10. 1957 je
							bil seveda odklonilen, med drugim, ker smo za pol leta zamudili petletni
							rok za obnovo postopka. Zaradi te zadnje izjave smo že 5. 12. 1957
							vložili Tožbo na Vrhovno sodišče LRS zoper odločitev Državnega
							sekretariata za finance in dodali dodatne dokaze (Anton Legnar –
							Izjava). – »Sodba v imenu ljudstva« z dne 29. 3. 1958: Tožba se zavrne
							... dolžni v osmih dneh plačati 500 din sodne takse! </p>
						<p>Mama je še enkrat poizkušala izprositi službo v svojem učiteljskem
							poklicu s prošnjo 17. 11. 1957 na Svet za šolstvo pri Izvršnem svetu
							LRS. Ni bil potreben odgovor – nismo bili »ta pravi«. Čez tri leta, ko
							je bila stara 54 let, se je upokojila s polno delovno dobo 30 let.
							Zaposlila se je z 19 leti, 5 let pa je znesla nezaposlenost med vojno in
							v socializmu. Zato je po upokojitvi delala še 3 leta na isti Upravi </p>
						<pb n="049"/>
						<p>za ceste, da bi si družina še malo opomogla in najmlajša hčerka Irena
							dokončala študij. Zaradi 3,68 ha ohišnice nikdar ni bila upravičena do
							otroških doklad in tudi me hčerke ne za svoje otroke, ker smo bile
							solastnice do 1/6 ohišnice. </p>
						<p>Izguba očeta v povojnih komunističnih morijah in po agrarni reformi
							nepošteno odvzeta prej očetova zemlja, kmetija, je nas otroke
							zaznamovala za vse življenje. Leta 1970, to je 25 let po vojni, v času
							Kavčičeve vlade, nas je prevzela iskrica upanja, da nas je vseh šest
							nepriznanih dedičev očetove kmetije zadnjič podalo vlogo za
							razveljavitev odločbe po agrarni reformi na Izvršni svet SRS, oddelek za
							prošnje in pritožbe. Po enem letu, 18. 3. 1971, smo dobili negativen
							odgovor z dodatki: »... zakon se ni izvajal kot kazen, temveč kot nujen
							gospodarski ukrep ... trditev, da ste bili z odvzemom zemlje kaznovani,
							nima nobene osnove.« Kako ciničen odgovor, saj so pred našimi očmi našo
							dolinsko zemljo večinoma dodelili v last »zaslužnim borcem«, ostalo pa
							kmetijski zadrugi, da jo je dajala drugim v najem, gozdove pa gozdnemu
							gospodarstvu. </p>
						<p>Naš oče Vinko Vrhnjak je leta 1925 diplomiral na fakulteti za gozdarstvo
							v Zagrebu. Kot bodoči lastnik se po očetovi smrti 1927 ni zaposlil v
							svoji stroki, pač pa se je takoj lotil naprednega kmetovanja in zato
							prejel številna priznanja na področju sadjarstva in vzgoje plemenske
							živine. Sodeloval je tudi v javnem političnem življenju, kar dokazuje
							red »Jugoslovenska kruna V.« št. 2360. Bil je tudi banski svetnik. Kot
							vnet pristaš ljudske stranke in dr. Ivana Korošca si je prislužil
							negativno oznako hitlerjancev – posledice smo čutili vsi njegovi. Bil je
							tudi aktiven v sokolskem društvu, še posebej pri gradnji sokolskega doma
							v Slovenj Gradcu. V domači farni cerkvi Pameče je bil cerkveni ključar,
							bil je dober znanec pisatelja Frana Ksaverja Meška in znanega mestnega
							župnika g. Jakoba Sokliča. Še sedaj se živo spominjam njegove izjemne
							slovenske zavednosti, ko me je kot najstarejšo med vojno v Novem mestu
							tolažil, da bo, ko bo konec vojne, on v službi v Celovcu, me dekleta pa
							bomo tam hodile v gimnazijo – seveda slovensko. In upanje je z njim
							umrlo! V zaposlitev leta 1937 ga je namreč prisilila finančna kriza,
							izplačila dediščine sestram in poroštva plačilno nesposobnim
							prosilcem.</p>
						<p>Naša mama Marija – Marica Vrhnjak (roj. Ferenčak 1906) se je šolala na
							učiteljišču šolskih sester v Mariboru in šolanje zaključila 1925. leta.
							Njena prva zaposlitev je bila na šoli v Trnju – srez Lendava, v začetku
							leta </p>
						<figure>
							<graphic url="slike_z_90/z_90_26.png"/>
							<head>Ko odraščamo brez očeta le ob mami l. 1950<name/>
							</head>
						</figure>
						<p>1930 je bila prestavljena za učiteljico na ljudsko šolo Pameče, od leta
							1936 pa imenovana še za upraviteljico te šole. Tu je delala do 31. 3.
							1941, to je do pričetka vojne, ko so bili slovenski učitelji izgnani iz
							šol. V tem 11-letnem obdobju je povečala šolsko stavbo iz enorazrednice
							v trirazrednico, zgradila stavbo za dvoje učiteljskih stanovanj, uvedla
							aktivno kulturnoprosvetno delovanje, režirala je številne ljudske igre
							in različne proslave. Obenem je podeželsko žensko mladino poučevala v
							raznih ročnih delih, ki se jih je sama naučila na učiteljišču šolskih
							sester v Mariboru itd. Vse te njene zasluge za kraj pa niso bile
							pomembne za povojno socialistično diktaturo, ki je zahtevala
							moralno-politično neoporečnost.</p>
						<p>Leta 1971, ko smo dobili zadnji negativen odgovor socialistične oblasti,
							ki se je kitila s parolo »V imenu ljudstva«, mi pa smo na prošnje
							ponižno dopisovali »Smrt fašizmu – svoboda narodu«, nam je dokončno
							zamrlo vsako upanje na pravičnost in enakopravnost. Naše roke in v
							pomanjkanju pridobljena izobrazba in zaposlitev naj bi preživljale naše
							mlade družine. Sestra Jelka, ki je dokončala šest razredov gimnazije, je
							čez leto ali dve dobila pisarniško službo na Elektro Slovenj Gradec in
							tam dočakala upokojitev, pa žal umrla l. </p>
						<pb n="050"/>
						<figure>
							<graphic url="slike_z_90/z_90_27.png"/>
							<head>Družinski grob in na cerkveni steni spominska plošča za očeta 19.
								12. 1990 v Pamečah<name/>
							</head>
						</figure>
						<p>2000. Sestra Majda je dokončala osem razredov gimnazije, se kratkotrajno
							zaposlila v banki, ob delu opravila dopolnilno pedagoško izobraževanje
							in nekaj let delala v šolstvu, pa spet ob delu dokončala prvo stopnjo
							prava in bila do upokojitve zaposlena na Zavodu za socialno zavarovanje.
							Četrta hčerka, sestra Cenka, ki je zaradi finančnih težav po enem mesecu
							izstopila iz pete gimnazije na Ravnah, se je naslednje leto vpisala na
							laborantsko šolo v Rušah, nato delala v Železarni Ravne, ob delu
							dokončala popolno kemijsko srednjo šolo in v radioizotopnem laboratoriju
							bolnišnice Slovenj Gradec delala do upokojitve. Peta hčerka Irena, pa je
							opravila prvo stopnjo tekstilne fakultete v Ljubljani in se tam tudi
							zaposlila do upokojitve. Najmlajši in edini sin in brat Ivanček, rojen v
							vojnih letih, ni imel pogojev, niti zdravja, da bi izpolnil očetovo
							željo in postal naslednik očetove kmetije. V svojem kratkem življenju je
							bil zaposlen kot izredno kvaliteten poklicni tapetnik in lastnik mogočne
							kmečke hiše, velikega gospodarskega poslopja in skromne kmetijske zemlje
							– ohišnice, ki je ostala po agrarni reformi. Umrl je pri 52 letih brez
							naslednikov po krvi. Za vse dolžim vojno in revolucijo. </p>
						<p>V svojih gimnazijskih letih na Ravnah sem najbolj občutila razliko med
							dijaki borčevskih staršev in med nami, posebej Vrhnjaki, »izdajalčevimi
							otroki«. Vem, da smo bili toliko zaznamovani, da nihče okrog nas niti
							pomislil ni, da bi nas povabil ali na delovno akcijo, v brigado,
							mladinsko organizacijo itd. Le pouk, čakanje na vlak v študijski
							knjižnici in po dvanajstih urah odsotnosti spet domov k mami na pomoč
							pri delu in oskrbovanju mlajših. – Najbolj hudo mi je, kadar se spomnim,
							da je bil moj sošolec v gimnaziji Hanzi Duft vedno nekaj posebnega:
							odsoten, zamišljen, ob strani, in šele po letu 1990 sem zvedela, da mu
							je povojni zločinski sistem neznano kje pokončal oba starša. Pa tudi on
							ni vedel za mojo bolečino. Tako smo vsi prizadeti le molčali. Lep spomin
							ohranjam le na ravnatelja gimnazije dr. Franca Sušnika, ki je poznal
							očeta iz njunih gimnazijskih let v Mariboru. Ob zaključku gimnazije smo
							morali dijaki izpolniti anketo, kaj nameravamo študirati. »V spomin na
							očeta želim študirati gozdarstvo,« sem zapisala. To je ravnatelja tako
							ganilo, da je tudi mamo potolažil, naj mi nikar ne brani tega lepega
							namena, čeprav v tistem času to še ni bil tudi ženski poklic. – Na
							ljubljanska študentska leta nimam lepih spominov. Vedno lačna, lačna, od
							mame le denar za vlak, brez vsake štipendije, le kakšen drobiž od katere
							od tet in prihranek od počitniškega dela na poljih kmetijske zadruge,
							pozneje pa od počitniškega terenskega dela v gozdarstvu. In triletno
							bivanje v »Mojzerju« v sobah z osmimi posteljami, kot nalašč za študij.
							Tako kot sem vsa leta v gimnaziji z odliko zaključevala razrede, sem
							tudi na fakulteti prva opravljala izpite in s kolegico Marjo sva tudi
							prvi (pred fanti) zaključili študij gozdarstva. Potrditev, da spadam med
							drugorazredne, sem dobila po drugem letniku, ko sem se tudi jaz
							prijavila za inozemsko prakso z namenom, da tudi izpopolnim znanje
							tujega jezika, pa mi je študentska organizacija ZK to preprečila
							(vodilen je bil starejši študent iz naših krajev, R. F.). Lep spomin pa
							ohranjam na profesorja ing. Sotoška, ki mi je edini pri izpitu priznal,
							da se spominja mojega očeta in obžaluje njegovo trpko usodo. Obratno pa
							prof. ing. Sevnik ni trznil ob priimku Vrhnjak, saj očetu po vrnitvi iz
							italijanskega zapora ni dovolil ponovne zaposlitve na prejšnjem delovnem
							mestu, češ da je komunist. Zamolčana preteklost pa je preprečila meni in
							študentskemu kolegu ing. Marjanu Šolarju z Bleda, da bi spoznala, da
							naju je zaznamovala enaka usoda. Pozorna </p>
						<pb n="051"/>
						<p>sva postala šele konec 80. let, ko sva ob službenih srečanjih spoznala,
							da oba vzdržujeva krščansko tradicijo in da nikdar nisva bila člana ZK
							ali KP. Nato sva bila z možem edina poleg njegove družine pri
							blagoslovitvi znamenja ob najdenem zamolčanem grobu njegovega očeta
							Franca Šolarja v gozdovih Jelovice leta 2005.</p>
						<p>Moj študentski položaj se je končno nekoliko izboljšal v tretjem letniku
							fakultete: dobila sem občinsko štipendijo, se poročila konec tretjega
							letnika s priimkom Vrhnjak v spomin na očeta na prvem mestu in Duler na
							drugem. Konec počitnic sem rodila prvega sina Matjaža in s pričetkom
							sedmega semestra sem dobila še stanovanje v študentskem domu v
							dvoposteljni sobi. Toda le za eno leto; tako da mi je v devetem semestru
							nudila streho številna tetina družina v Mengšu, očetova zapuščina – kolo
							pa je bilo moje prevozno sredstvo do fakultete in pogosto tudi po
							makadamu do doma v Pamečah. Moja prva in zadnja služba do upokojitve je
							bila na Gozdarskem obratu Slovenj Gradec, sprva kot pripravnik, nato ves
							čas kot referent za gojenje gozda, in zadnje desetletje sem bila še
							dodatno odgovorna za varstvo pri delu. Seveda je bilo to tipično
							terensko delo, ki sem ga opravljala enakovredno z moškimi sodelavci.
							Tudi drugega sina Tomaža sem rodila še v času študija, tako da nisem
							delala problemov delovni organizaciji niti stroškov državi. Nikoli se
							nisem potegovala za višji delovni položaj, tudi ponujen mi ni bil, saj
							sem bila najbolj srečna v stiku z neposrednimi fizičnimi gozdnimi
							delavci. S svojim priimkom sem marsikomu od nadrejenih povzročala slabo
							vest. In ne brez vzroka. Moj prvi nadrejeni je postal šef obrata po
							zaslugi partizanske preteklosti. Čez pol leta po moji zaposlitvi je šel
							na »šnelkurz« v gozdarsko šolo v Idrijo. Potem sva bila oba po položaju
							kot referenta enakovredna, toda le nekaj let, ko ga je na borčevskem
							pohodu zadela kap. Takrat sem tudi jaz jokala, ker še nisem vedela, da
							je on sokriv za aretacijo in likvidacijo mojega očeta.</p>
						<p>Upokojila sem se v začetku leta 1991 s polnimi pogoji. Dovolj mi je bilo
							navideznega samoupravljanja, kjer se najprej odloča v zaprti partijski
							celici. Pred mano pa je bilo veselo upanje na popravo ali vsaj priznanje
							krivic. Nepoškodovana spominska plošča z očetovim imenom mi je dajala
							pogum. Posledica moje aktivnosti v občinskem Združenju lastnikov
							razlaščenega premoženja pa je bila le ta, da je postopek
							denacionalizacije premoženja očeta Vinka Vrhnjaka trajal kar 15 let (od
							1991 do 2006). Rezultat je bil, da je bilo </p>
						<figure>
							<graphic url="slike_z_90/z_90_28.png"/>
							<head>17. 10. 2004 Slovenj Gradec, cerkev Sv. Elizabete, posvetitev
								spominskih plošč: dr. Jožef Smej, mariborski pomožni škof<name/>
							</head>
						</figure>
						<p>vrnjenih v naravi le 60% površin, ostalo pa v po uradni vrednosti slabo
							ocenjenih obveznicah. Postopek so izvajali prejšnji preverjeni kadri.
							Pozornost pa so mi zbudili razlaščenci: večina njih so bili ali otroci
							ali najbližji svojci po vojni pobitih oseb, ki so do takrat skrivali
							svojo tragično preteklost. In v meni se je vzbudilo usmiljenje in
							dolžnost, da tem svojcem in javnosti vrnemo zamolčana imena pobitih. V
							svojem primeru sem to zmogla 19. 12. 1990 s spominsko ploščo na cerkvi v
							Pamečah. K sreči so me kot »gozdno Vido« poznali po vsej občini na
							podeželju in tudi v mestu. Kot svetnica SKD 1994–98 sem dosegla
							imenovanje »komisije za poboje itd … «, tako sem s tem občinskim
							dovoljenjem leto in pol trkala na vrata svojcev med vojno in po njej
							pobitih zamolčanih žrtev komunizma. Ne odpirati ran, so se branili –
							potem smo pa vsi jokali. Pri iskanju imen mi je tudi pomagal »graški
							seznam« že pobitih in »Kidričev seznam« oz. medvojni načrt likvidacij
							(pod št. 3830 moj oče Vinko Vrhnjak). Priznati pa moram, da je z mojim
							delom soglašal direktor Koroškega pokrajinskega muzeja dr. Marjan Linasi
							kot član komisije. Zbrana dokumentacija z imeni, temelji za spominski
							objekt na mestnem pokopališču in drugo pa </p>
						<pb n="052"/>
						<figure>
							<graphic url="slike_z_90/z_90_29.png"/>
							<head>Vida Vrhnjak pred spominskimi ploščami 17. 10. 2004<name/>
							</head>
						</figure>
						<p>so aktivirali podtalno borčevsko oblast, da je avgusta 1997 vsako
							nadaljnje tovrstno delo preprečila. Ne za večno! Zbrano gradivo je mag.
							Linasi uporabil za obsežno študijo »Žrtve druge svetovne vojne na
							področju občine Slovenj Gradec«, in to je bila zame uradna osnova, da
							smo kot civilna družba zbrali denar, vsa soglasja itd. in 17. oktobra
							2004 je javno in slovesno blagoslovil spominske plošče (s 133 imeni
							žrtev revolucije) mariborski pomožni škof dr. Jožef Smej. – Hvala Bogu
							in v spomin mojemu očetu! </p>
						<p>Nad 2.000 po vojni pokončanih žrtev komunizma (sondiranje 29. 1. 2007) v
							grobišču Žančani pa še čaka »mesto – glasnika miru Slovenj Gradec«, da
							jim grobove kulturno zaščiti in uredi!</p>
					</div>
					<div type="div3">
						<head>Zaključek – za razmišljanje</head>
						<p>Bila sem v sedmi gimnaziji na Ravnah in vsi dijaki smo šli v Kotlje na
							pogreb koroškega pisatelja Lovra Kuharja – Prežihovega Voranca. Zame je
							bil to prvi veličastni pogreb z množico pogrebcev, govornikov, pevcev
							... slovesno in žalostno. »Solzice« so imele dvojni pomen. Tudi meni je
							bilo hudo. Spomnila sem se, da moj oče še znanega groba nima, da bi tam
							potočila solze. Naslednji dan pri slovenski šolski nalogi o pomenu
							pisatelja pa sem kot medklic napisala o svoji žalosti. Namesto običajne
							ocene 5 je bila tedaj samo 4 in stavek, kjer omenjam očeta rdeče
							prečrtan. O očetu je torej treba molčati! </p>
						<p>Ko berem o neizkopanih grobiščih ali hodim po njih, me v prsih stisne –
							morda je tu moj oče? In je povsod, kjer je komunizem pustil svojo krvavo
							sled.</p>
						<p>Še vedno razmišljam, zakaj je oče ravnal tako, kot je. Strinjam se z
							njegovim ravnanjem do konca vojne, toda zakaj se je 11. maja 1945
							ustavil v Turiški vasi? Zakaj je potem 17. maja. pospravljal orožje po
							polju, da ga je prišel preverjat terenec Rok na konju in da ga je čez
							dva dni s pomočniki aretirala domača terenka Milka Tretjak - Misson
							(vojna veteranka, + 2002)? Na moja pisna vprašanja je odgovarjal njen
							brat Jože, »da nič ne ve«! Le značilna partizanska izguba spomina! </p>
						<p>Zakaj ni oče pravočasno odšel daleč na Koroško? Saj je kot intelektualec
							po radiu in časopisih že pred vojno spremljal svetovne novice. Saj je
							slišal o ruskem komunizmu in dogodkih v Španiji. Saj je poslušal pridige
							škofa dr Gregorija Rožmana! Možno je samo dvoje: da se je zavedal, da ni
							kriv za noben zločin ali slabo dejanje proti državi, kar bo lahko
							dokazal na sodišču, ali pa je tako dobro poznal partizansko-komunistično
							nrav, da se je namensko pustil pokončati, samo da bi zavaroval nemočno
							nedolžno družino. </p>
						<p>Nam je ostala le njegova pravljica: »Skupaj bomo šli h Gospe sveti!« </p>
						<p>In kako je zmogla naša mama in z vsem trpljenjem dočakala 89 let? Pri 39
							letih so ji vzeli moža in pustili šest mladoletnih otrok. Bila je
							zaznamovana in ponižana. Zadnje leto življenja pa je pokopala še
							najmlajšega, 52-letnega edinega sina Ivančka.</p>
						<p>Ob televizijskem pogovoru Sandija Čolnika z nedeljskim gostom grofom
							Nikolajem Tolstojem, ko je komentiral novo ljubljansko Titovo cesto, ki
							nima primerjave niti v Berlinu niti v Moskvi, in našo Hudo jamo, ki po
							grozovitosti nima primerjave v svetu, me je prvič prevzel sram, da sem
							Slovenka – del tega naroda!</p>
						<pb n="053"/>
					</div>
				</div>
				<div type="div2">
					<head>Klicanje očeta</head>
					<docAuthor>Ivanka Kozlevčar</docAuthor>
					<div type="div3">
						<p>Znanka mi je pripovedovala, kako zelo jo je v Kočevskem rogu pretresel
							sledeči prizor. Ob breznu je stal starejši, že sivolas, od dela in
							življenja utrujen moški. Strmel je v jamo, sklepal roke in polglasno
							govoril: »Oče, ali ležiš morda tukaj, daj mi kakšno znamenje, da bom
							vedel, da sem te našel in ne bom še naprej iskal tvojega groba, oh moj
							oče!« Po licih so mu tekle solze in ni nehal vzdihovati. Tiho je postala
							ob njem, presunjena od njegove bolečine in skrušenosti, potem pa še bolj
							tiho odšla, da ne bi zmotila klicev njegovega srca in veličine trenutka.
							Otrok ne more pozabiti svojih staršev ne v dobrem ne v hudem in pogreša
							njihovo varstvo, zlasti če so mu bili odvzeti nasilno, se želi
							pogovoriti z njimi vsaj na grobu. </p>
						<p>To klicanje očeta mi je obudilo v spominu zgodbo Janeza Škufca iz Zavrtač
							št. 3.</p>
						<p>Janezov dom je bil na Velikih Vrheh, ki ležijo na skrajnem vzhodnem delu
							Polževske planote ali Polževega. Ta se začne s stehanskim klancem na
							zahodu in spusti na jugovzhodu v dolino med Muljavo in Krko. Zdaj je na
							planoti okoli Kriške vasi dosti novih hiš, ker je bilo področje določeno
							za počitniške hišice, zdaj pa so te v precejšnji meri že stalna
							bivališča. V času Janezovega otroštva je bila planota še redko
							poseljena. V območju Višnje Gore so spadala naselja Peščenik ali
							Peščenjek, Pristava, Kriška vas, Nova vas in Zavrtače, v območju Muljave
							pa Male Vrhe in Velike Vrhe. Mnogo slabša je bila nekoč tudi cestna
							povezava tako z višenjske strani kot z Muljave in Ivančne Gorice.</p>
						<p>Med vojno je bila Polževska planota zaradi položaja na poti proti Suhi
							krajini in kočevskim gozdovom za partizane strateško pomembna, zato so
							si jo prizadevali obdržati v svojih rokah. V takih primerih so najprej
							teren pripravili, to je »očistili«, kot so rekli. Pobili so, navadno na
							grozovit način, nekaj ljudi, domačinov ali pa so jih pripeljali od
							drugod, in si s takim ustrahovanjem podredili prebivalce. Na tem
							področju sta bili dve taki zastrašujoči sintagmi: odpeljali so ga k Sv.
							Duhu, to je v gozd okrog cerkvice s tem imenom na Polževem, ali pa vrgli
							so ga v Poljančevo jamo. O Poljančevi jami je kratek zapis v Črnih
							bukvah, 1944, str. 121. Tam je rečeno: »Dne 3. novembra 1942 so domačini
							potegnili iz Poljančeve jame, 2 km od Potoka pri Muljavi, dve trupli, od
							katerih je bilo eno truplo neznanega dekleta, drugi pa 39-letni tesar
							Janez Drobnič iz Potoka pri Krki, oče osmih otrok. … V jami trohni še
							mnogo trupel – sodijo, da okoli 30.« Tam sta navedeni tudi imeni
							morilcev Janeza Drobniča. O umorih na tem področju in tudi Poljančevi
							jami je pisal Janko Maček v 86. številki Zaveze pod naslovom Med dvema
							pomnikoma pobitih Slovencev, kjer je navedel tudi vire, zato tega ne bi
							ponavljala. Tako na tem področju ni bilo izdaje bunkerjev ali česa
							podobnega, tudi če so ljudje za kaj vedeli, preveč so bili ustrahovani.
							Izdaja česarkoli okupatorju pa se jim je zdela tudi nečastno dejanje.
							Ljudje so okupatorja enotno odklanjali, tudi če so bili nasprotniki
							komunističnih partizanov. </p>
						<p>Vsaka vas je imela svoje terence, ki so ljudi skrbno nadzirali in o njih
							poročali partizanom. Nič jim ni ušlo. Ljudje se niso več upali niti
							pogovarjati, zaščite pa niso pričakovali od nikogar. Partizanski zločini
							so vendarle pri mnogih vzbudili poleg strahu tudi odpor. Moški so morali
							hoditi s partizani v zaščito. V zaščiti na Škrjančem so jim ob
							italijanskem vdoru ukazali umik. Invalidni fant se je skril, ker se ni
							mogel umakniti, in V. V. ga je ustrelil. Tako so začeli misliti na
							samoobrambo. Neki gospodar iz Znojil mi je pripovedoval, da so imeli
							pripravljene sekire ob vratih v veži, da bi se branili, če bi prišli
							ponje. Seveda to ni bila rešitev pred oboroženimi partizani, ki so za
							take zločine uporabljali tudi sprevržene ljudi, kot se je o njih ohranil
							ljudski glas. Začele so se tudi italijanske represalije. Ob partizanskem
							incidentu so na Polževski planoti 17. junija požgali Pristavo in čez
							teden dni še koči na Polževem in dva kozolca v Zavrtačah (prim. Ivanka
							Kozlevčar, O medvojnih požigih in uničenjih v višenjski fari, Zaveza,
							št. 46). V Zavrtačah so odpeljali moške in višenjski župnik Franc Vidmar
							je šel prosit zanje, tako kot že prej za odpeljane moške s Spodnjega
							Brezovega. Posredovanje je bilo uspešno. Naj ob tej priložnosti povem še
							svojo misel. Ali ni nenavadno, da so se naši duhovniki upali pri
							italijanskih oblastnikih zavzemati za naše ljudi, pri komunističnih pa
							ne. To nam veliko pove. Najbrž to sploh ni bilo mogoče, ker so si
							komunistični partizani lastili absolutno oblast, delali so na skrivaj in
							zelo hitro, duhovnik jim je že sam po sebi pomenil sovražnika, in če bi
							se zavzemal za žrtev, bi ga ubili. Ne vem za primere posredovanja. Tudi
							redki duhovniki pri partizanih ali Kocbek se niso izpostavljali kot
							zagovorniki žrtev, sprejemali so tako imenovano revolucionarno pravo in
							pobijanje razmeroma mirno prepuščali komunistom. Na popolno
							nerazumevanje ljudi kaže Kocbekov zapis o Hinjčanih v njegovem dnevniku. </p>
						<pb n="054"/>
						<figure>
							<graphic url="slike_z_90/z_90_30.png"/>
							<head>Cerkev sv. Duha na Polževem pred požigom gostilne 1942<name/>
							</head>
						</figure>
						<p>Pravkar so jim na grozovit način ubili duhovnika in učiteljico, ljudje so
							bili zgroženi. Njega pa ni bilo sram, da je v takih okoliščinah imel
							pred tako prizadetimi ljudmi propagandni nastop. Seveda je lahko že po
							obrazih opazil, da ga zavračajo. Popolna gluhota.</p>
						<p>Tako je bilo vzdušje pred italijansko ofenzivo julija 1942. leta, to je v
							času, ko so Janezu Škufci ubili očeta. </p>
						<p>Kadar Janez Škufca (roj. leta 1936) pripoveduje o očetu, ne more
							premagati ganotja, tako močno v njem še živi bolečina otroka, ki je z
							mamo in bratom šel za zvezanim očetom proti gozdu, kamor so ga
							odpeljali. Ob koncu košenine so obstali, ker niso vedeli, kam bi šli. Še
							danes ve, da so ga klicali – mama z njegovim poamerikanjenim imenom Džo
							(Joe) - in da se je nekajkrat oglasil, potem pa nič več. To je njegova
							groza. To njegovo klicanje že dolgo živi v meni in nekaj me je sililo,
							da moram o njem spregovoriti. Koliko otrok je klicalo očeta ali mater,
							ko so jim jih odpeljali v smrt, pa tudi koliko fantov in deklet, ki so
							jih vodili v smrt, je klicalo očeta ali mater. Zmeraj znova me je groza
							ob misli na njihovo strašno samoto in zapuščenost na tej poti in na
							bridkost umiranja. Ljudje pa, kot da to ni nič, se znova pripravljajo,
							da bi kot podivjani izničili človeško podobo svoje žrtve. Ne najdem
							izraza za to naskakovanje žrtve, če pojav primerjam z živalskim svetom.
							Ljudje pa, kot da niso prisebni, ne razumejo in ne spregledajo te
							satanske igre, kljub tragediji, ki še odmeva v naš čas. Nobene
							katarze!</p>
						<p>Jože Škufca (24. 10. 1901– junij 1942) je bil gospodar Strojinove
							domačije na Velikih Vrheh. Z ženo Jožefo Mehle, po domače Lavrihovo iz
							Velike Loke, sta imela štiri otroke: tri fante (Jože 1934, Janez 1936,
							Tone) in hčerko Jožico. Bila sta zelo delavna in vzgojena v verskem
							duhu. Na tem vrtačastem svetu ni kruha brez trdega dela. Jože je bil
							nekaj let v Ameriki in tako pridobil razgledanost, znal pa je tudi
							obdelovati les in je s tem še kaj zaslužil. Tako je gospodarju Reštu
							naredil kozolec, ko mu je pogorel, vendar ga ta kasneje kot terenec ni
							rešil pred smrtno obsodbo. Morda tudi ni imel dovolj moči. </p>
						<p>Kosil je na košenini, ko so prišli partizani. Nekdanja sovaščanka pravi,
							da je bilo to na god njegovega sina Tonija, torej 13. junija 1942,
							čeprav je v nadškofijski mrliški knjigi naveden 15. junij 1943, pokopan
							pa naj bi bil po podatku v tej knjigi, 17. junija. Torej drugi dan po
							smrti, kot je običaj, v tem primeru pa je malo verjetno. V Črnih bukvah
							je navedeno samo leto smrti 1942, ta letnica je navedena tudi v knjigi
							Zamolčane žrtve … in v prvi knjigi </p>
						<pb n="055"/>
						<p>Farne spominske plošče. Zapisi v mrliški knjigi v tem času niso zmeraj
							točni, ker naj bi bili narejeni naknadno. Iz izkušenj vemo, da so datumi
							smrti za vojne in povojne žrtve na uradno izdanih dokumentih bolj ali
							manj fiktivni. Malo verjetno je, da bi ga v tistih okoliščinah takoj
							našli, ga izkopali in ponovno pokopali. Sovaščanka mi je pripovedovala,
							da je videla njegovo aretacijo, ko je šla z njive. Tedaj je bila stara
							13 let. Poskušal je pobegniti, pa ni uspel. Videla je, kako so ga
							zvezanega peljali domov. Tam je moral zvezan, ležeč na tleh gledati,
							kako ropajo njegov dom in nakladajo imetje na vozove. Vse so pobrali,
							celo plenice, le pod pečjo v hiši (pod podmuznikom) je ostala vreča
							soli. Z zvezanimi rokami je otroke pokrižal, najmlajšega je imela mati v
							naročju, nato so ga odpeljali. Vse to je gledalo več ljudi. Žena in
							starejša otroka so šli za njim v smeri, kot so ga odpeljali, proti
							Prestrani, vendar samo do gozda, kjer so ga klicali, kot je bilo rečeno.
							Bali so se, da so očeta vrgli v kako brezno, vendar so njegov grob
							domačini kmalu našli. Nanj je bila posajena smrečica, verjetno za
							zakritje. Ljudje so gledali izkop, vendar otrok niso pustili zraven, ker
							je bil brez obleke. Telo še ni razpadalo in so bile vidne črne rane na
							hrbtu, najbrž od pretepanja. Teh se sin dobro spominja. Pokopali so ga
							na farnem pokopališču na Krki.</p>
						<p>Razmišljali so, zakaj so morali ravno njega ubiti. Res ni bil za
							komunizem in so versko živeli. Terenci so ga morali očrniti kot
							nevarnega. Nevaren je bil že zato, ker je bil dober gospodar in ker z
							dejanji komunističnih partizanov ni mogel soglašati, zanj so bili to
							zločini. Že to je bilo dovolj, da je bil uvrščen v skupino ljudi, ki jih
							je treba likvidirati. V knjigi Zamolčane žrtve druge svetovne vojne
							1941–1945 v župnijah Krka, Šmihel in Zagradec piše, da je bil vaški
							stražar. Če velja letnica 1942, junija še ni mogel biti vaški stražar v
							smislu, kot so bili kasneje pripadniki Vaških straž, je pa res, da so se
							spomladi 1942 moški že začeli skrivati, navadno niso več spali v hišah,
							zaradi ovaduhov pa niso bili varni nikjer.</p>
						<p>Na izropani domačiji so ostali samo žena in štirje majhni otroci.
							Najstarejši je imel osem let. Brez dobrih sosedov in pomoči sorodnikov
							bi težko preživeli. Mamini starši so jim dali kravo, da so imeli vsaj
							mleko. K njim je prišla na pomoč tudi gospodinjina sestra Angela, ki je
							bila izjemno delavna in je opravljala tudi najtežja kmečka dela.
							Pomagala jim je prebroditi nekaj težkih let, dokler se ni poročila na
							Vrh oziroma Kalce. Zanimivo je, da je v njen novi dom prišla moževa
							sestra usmiljenka, ki jo je nova oblast pregnala skupaj z drugimi
							sestrami iz samostana, in je Angeli požrtvovalno </p>
						<figure>
							<graphic url="slike_z_90/z_90_31.png"/>
							<head>Jože Škufca<name/>
							</head>
						</figure>
						<p>pomagala, dokler se ni vrnila v samostan. Bil je čas največjega kmečkega
							dela in tudi otroci so se morali spoprijeti z njim. Osemletni Jože je
							moral prijeti za koso, bilo je konec otroštva. Vsi so bili zelo delavni
							in bistri. Fantje so se kasneje izučili in odšli: Jože se je izučil za
							mizarja, Tone je bil avtoprevoznik, Janez se je priženil v Zavrtače,
							sestra pa je prevzela domačijo. Vsi so si uredili lepe domove in
							starejši niso pozabili očeta. Hči je povedala, da mati otrokom ni veliko
							pripovedovala o očetu. Tudi drugi odrasli o medvojnih zadevah niso
							govorili pred otroki. Spominja se, da se je celo s Požarjevo mamo, ki so
							ji tudi ubili moža, pogovarjala le na samem in po tihem. Mama se je
							zaprla vase, zato otroci malo vedo in o vsem raje molčijo, zlasti ne
							želijo nikogar prizadeti.</p>
						<p>Na farnih spominskih ploščah župnije Krka je pri vasi Velike Vrhe
							zapisanih sedem imen.</p>
						<p>Letnica smrti 1942 je napisana v prvi knjigi Farne spominske plošče še
							pri Erjavec Rudiju, po domače Požarjevem očetu, ki v Črnih bukvah ni
							naveden. Njega so po izročilu ubili kmalu za Škufcem. Skrival se je
							doma, pa ga je nekdo ovadil in so ga prišli aretirat. Preiskali so hišo
							in ga našli v dimniku. Odpeljali so ga k Sv. Duhu in ubili. Ker so ga
							slabo zakopali, so ga začele raznašati lisice. Zanj v škofijski mrliški
							knjigi piše, da je bil pokopan 10. oktobra </p>
						<pb n="056"/>
						<figure>
							<graphic url="slike_z_90/z_90_32.png"/>
							<head>Tomažinovi otroci pred domačo hišo pred odhodom najmlajših dveh k
								staršem v Ameriko<name/>
							</head>
						</figure>
						<p>1943. Tudi ta datum je vprašljiv, saj je bilo to po italijanski
							kapitulaciji osvobojeno ozemlje in je malo verjetno, da so v evforiji
							opravili kaj takega. Morda je zopet napaka v letnici. Vsaj moški, ki so
							se čutili ogrožene, so se v tistem času poskrili, se umaknili v
							Ljubljano, nekatere pa so mobilizirali.</p>
						<p>Kot član Vaških straž je bil iz te vasi na Turjaku leta 1943 zajet in v
							Jelendolu ubit Janez Škufca, bratranec Jožeta Škufca, pri katerem je v
							1. knjigi Farne spominske plošče pomotoma navedena letnica 1945. </p>
						<p>Drugi so bili pobiti leta 1945. Kot vrnjeni domobranci so bili verjetno v
							Kočevskem rogu ubiti Erjavec Rudi, sin leta 1942 ubitega Požarjevega
							očeta Rudija Erjavca star., Florijan Hočevar (Koželjev) in Trunkelj
							Franc (Anzetov). Florijan Hočevar (1926) je bil gimnazijec za Bežigradom
							in se je sam preživljal z inštrukcijami, pomagala mu je tudi profesorica
							Pelhanova. Najprej je šel k partizanom, nato pa je pobegnil k
							domobrancem. Leta 1945 je bil ubit tudi Florijanov brat Hočevar Anton.
							Bil je poročen in v službi na železnici. Mobilizirali so ga v delovno
							enoto TOT in se je po osvoboditvi nekaj časa skrival, potem pa javil na
							Grosupljem. Od tam so ga poslali v Škofove zavode in je za njim izginila
							vsaka sled. </p>
						<p>O tem, kako so bili partizanske žrtve partizan Jože Šušteršič, po domače
							Markotov, in prav tako mobilizirani partizani z Velikih in Malih Vrhov,
							ki so po razbitju Levstikove brigade na Mokrecu odvrgli orožje in bili
							na Škriljah izdani in pobiti, podrobneje piše Janko Maček v že omenjenem
							članku. Iz Velikih Vrhov so to bili Jože Šuštaršič, po domače Mahnetov,
							oče šestih otrok, in France Šuštaršič, po domače Jabčev; z Malih Vrhov
							pa Milan Podržaj, po domače Kozmjanov, in Alojz Hočevar, po domače
							Ribčev. Posebno usodo so imeli Tomažinovi, po domače Cesarjevi. Ob neki
							hajki so pri njih v listju našli skrita partizana in jima vrgli bombo in
							ju ubili. Iz strahu pred partizanskim maščevanjem sta starša z
							najstarejšim otrokom pobegnila na Grosuplje, doma pa teti pustila štiri
							majhne otroke. Ob koncu vojne so vsi trije bežali na Koroško in od tam v
							Ameriko. Sin je postal duhovnik in misijonar Lovro Tomažin, doma ostali
							otroci so kasneje dobili dovoljenje, da so lahko odšli k staršem, le hči
							je ostala doma. </p>
						<p>Vas je imela glede na število gospodinjstev (16) veliko žrtev. Dosti
							otrok je ostalo brez očetov. Vsi tukaj niso omenjeni. Skupaj z mamami,
							sorodniki in sosedi so se morali v težkih časih boriti za preživetje.
							Nihče jih ni vprašal, kako jim je in kaj jih boli, morali so se
							sprijazniti s trdim življenjem in revščino. Utrjeni so bili za
							življenjske preizkušnje, nekateri pa so tudi omagali. Kolikokrat so v
							svojih srcih klicali očeta in na tihem jokali, pa ve samo Bog.</p>
						<pb n="057"/>
					</div>
				</div>
			</div>
			<div type="div1">
				<head>Kočevski rog 2013</head>
				<div type="div2">
					<head>Kočevski rog – središče in merilo Slovencev</head>
					<docAuthor>Matija Ogrin</docAuthor>
					<div type="div3">
						<p>V Kočevskem rogu je tišina nepredirna in globlja kakor v vsakem drugem
							gozdu. Gozdna tihota je tu drugačna. Kajti to, kar so videla ta drevesa
							in te skale, je nepojmljivo, človeški misli komaj dostopno. Tisto, kar
							se skriva za tihoto tega gozda, je nekaj tako izrednega, da se dviga nad
							vse drugo, kar se nam je Slovencem v tisočletni zgodovini dogodilo. Zlo,
							ki je tu delovalo, je bilo drugačno od vsega znanega; prav je bilo
							rečeno, da je bilo tu na delu neko – presežno zlo. Trpljenje slovenskega
							človeka na tem kraju je nedopovedljivo. In moralna veličina ljudi, ki
							sta jih zlo in trpljenje tu zadela, je zato komaj dosegljiva.</p>
					</div>
					<div type="div3">
						<head>* * *</head>
						<p>Pomenu, ki ga ima Rog za nas, sodobne ljudi, se nekoliko približamo, ko
							uvidimo, da je Rog temeljna resničnost slovenskega naroda in države.
							Nikjer drugod med Slovenci ni bilo toliko in takega trpljenja, pa tudi
							takšne človeške veličine, kakor na stotinah slovenskih morišč, ki jih
							Rog vse skupaj predstavlja – od Primorske do Prekmurja.</p>
						<p>In skorajda bi rekli, da nikoder drugod človeška veličina ni mogla zrasti
							više kakor tu, kjer so izmučene, polomljene žrtve globoko v breznu v
							smrtnih zdihljajih prosile Boga za odpuščanje morilcem. Na drugi strani
							pa ljudje, ki so se tukaj vedli kakor bogovi, niso mogli sami sebe še
							bolj spremeniti v pošasti in še bolj prizadeti svojo človeškost.</p>
						<p>Človek ne more imeti nobene želje po domu, po domačih, po nežnosti in
							utehi, ki bi ne bila na Rogu doživeta v stopnjevanem pomenu besede.
							Nobene želje po pravici, rešitvi in usmiljenju ne moremo občutiti, ki bi
							tukaj ne bila v človeških srcih občutena pomnoženo in podeseterjeno.
							Predvsem pa: nobene bolečine ni, ki je ni bilo na Rogu in nas tukaj čaka
							kakor mogočno ogledalo. Rog je zato antropološko središče in moralna
							norma slovenskega človeka.</p>
						<p>Ničesar Slovenci nimamo in ne moremo imeti, kar bi nas v vsej zgodovini
							bolj prizadelo in bolj spremenilo življenje našega naroda, kakor Rog.
							Ničesar ni v našem narodu, kjer bi si tako ostro in dokončno stala
							vsaksebi slovenska katoliška omika in barbarstvo, civilizacija in njeno
							zanikanje. Tukaj se z ostro ognjeno črto ločuje vse, kar je v stoletjih
							našega </p>
						<figure>
							<graphic url="slike_z_90/z_90_33.png"/>
							<head>
								<name>Bogomir Štefanič</name>
							</head>
						</figure>
						<p>naroda vodilo h kulturi, omiki in ohranjanju življenja; na drugi strani
							pa na Rogu dočaka svojo končno kulminacijo to, kar je po raznih poteh,
							vidno ali manj vidno, vodilo v razkroj omike in v uničenje človeka. Rog
							daje vsemu temu končno potrditev, pečat, razvidnost in nedvoumnost. Rog
							je kakor tisto polje, na katerem dozorita pšenica in ljuljka – in se
							pokažeta v dokončni razvidnosti. Zato je Rog tudi v pogledu omike in
							kulture naša središčna realnost, je civilizacijsko in narodnostno
							središče Slovencev.</p>
						<p>Za Rog pa je bistvenega pomena tudi tisto, kar pomenijo in ponavzočujejo
							rožni venci, križci in svetinjice, strgani žrtvam z vratu in odvrženi ob
							breznu na kup. Tista dokumentarna fotografija prepletenih rožnih vencev
							in križcev, ki jih načenjata rja in zeleni volk, pove vse. Tu sta si
							stala v prečudnem boju nasproti vera in sovraštvo do vere, vdanost v </p>
						<pb n="058"/>
						<p>Božjo previdnost na eni in bojevito zanikovanje Boga na drugi strani. Ni
							se moč izogniti misli, da se je tu dogajala neka drama, katere resnično
							prizorišče je presežno, duhovno, in da nam je izid te drame v
							metafizičnem pomenu – nam kot živečim ljudem – neznan in nedostopen.
							Nedvomno pa nam je duhovni, metafizični pomen Roga do neke mere dostopen
							in najbolj razložen s fatimskim sporočilom (kakor je bilo na tem mestu
							že rečeno: v fatimski viziji Kristusovo kri, ki teče s križa, v čaše
							prestrezajo mučenci in jo kot Božjo milost posredujejo vernim). Zato
							smemo reči, da Kočevski Rog ponavzočuje delovanje duhovnega zla in
							dobrega v naši zgodovini, ju napravi očem vidna in očitna kakor morda
							nikoder drugod, zato je v tem smislu Rog tudi metafizično središče
							slovenstva.</p>
						<p>Ko prisluhnemo pričevanjem rešencev iz Kočevskega roga – Milana Zajca,
							Franceta Dejaka, Franceta Kozine in drugim pričevanjem o revoluciji – se
							nam eden v drugem odpirajo ti trije aspekti Roga kot središčne slovenske
							realnosti: antropološki ali osebno-človeški vidik, vidik omike ali
							slovenskega narodnega življenja ter nazadnje – metafizični pogled. S tem
							tremi vidiki Rog obsega tako rekoč vso slovensko zgodovinsko resničnost.
							Zato vsekakor moramo reči, da je Rog središčna slovenska realnost, je
							najbolj zgoščeni, jedrni del naše resničnosti, je kakor stržen, mera,
							kriterij našega ravnanja. Vsako naše dejanje je ob Rogu premerjeno,
							stehtano in postavljeno na svoje mesto.</p>
						<p>Rog torej premerja vse vidike, od zgodovinskih in političnih do etičnih
							in religioznih. Je višja resničnost, vmesni prostor, v katerem se
							stekata slovenski zgodovinski in nadzgodovinski svet in kjer vsako naše
							dejanje dobi v razmerju do našega naroda svoj dokončni značaj, vrednost
							in mero.</p>
					</div>
					<div type="div3">
						<head>* * *</head>
						<p>Vsak narod mora živeti iz sebe, iz svojih danosti, iz tega, kar je. Prva
							danost slovenskega naroda v moderni dobi pa je – Rog. Za slovenski narod
							moramo zato v družbenem pogledu reči, da je v njem toliko demokratičnega
							življenja, kolikor je zavesti o tem, kaj pomeni Kočevski rog. Za
							slovensko politiko pomeni delovati iz resnice o Kočevskem rogu in
							delovati demokratično eno in isto stvar. Usihanje zavesti o Rogu in
							praktično omalovaževanje njegove resnice zato za Slovence pomeni –
							usihanje demokracije in ugrezanje v totalitarizem.</p>
						<p>Rog se razprostira prek 600 krajev naše domovine. Toda te temeljne
							resničnosti vseh 25 let v samostojni državi nismo hoteli zares videti in
							se pokoravati njenim ukazom. Slovenska država doslej ni dala z ničemer
							vedeti, da zla Kočevskega roga in vsega, kar kot simbol predstavlja, ne
							šteje v območje sprejemljivega, dopustnega, legitimnega. Demokratična
							država namreč vse pomembne stvari pove samo na en način: z zakoni, ki
							jih sprejme parlament. Tu se v več kot 20 letih ni zgodilo praktično
							nič. Republika Slovenija je še naprej dedinja gorostasnega zločina.</p>
						<p>Ignorirati nekaj tako temeljnega in bistvenega, nekaj, kar tako jedrno
							stoji v osrčju naše resničnosti – pomeni pasti v praktični relativizem,
							v katerem se lahko zgodi vse in izreče kar koli, saj ni več nobene mere
							za nobeno stvar. Če smo bili s tem, kar slovenski Rog pomeni,
							pripravljeni neurejeno živeti že dve desetletji, smo se s tem sami
							obsodili na dve desetletji ugrezanja nazaj v totalitarizem, s tem pa na
							socialne krivice, krajo skupnega dobrega in nazadnje še – na politične
							sodne procese.</p>
						<p>Kdo ob vsem te ne občuti skušnjave pesimizma in pobitosti? To resnično je
							skušnjava – v verskem pomenu besede, – saj v pesimizmu izgubljamo vero v
							dobro; v pesimizmu pozabljamo, da je za in nad zgodovino še nekdo,
							Vsemogočni, ki nam nenehoma daje obilni delež svoje mogočnosti v naše
							roke kot naše, človeške možnosti. Tisti, ki ležijo v breznih Roga, so
							srčno branili demokracijo in slovensko izročilo; in če ju hočemo
							utrjevati mi, smo hočeš nočeš njihovi nadaljevalci. Ali nočemo biti to,
							kar smo?</p>
					</div>
					<div type="div3">
						<head>* * *</head>
						<p>Da, prav to hočemo biti. Kočevski rog nas v tem utrjuje. Ko Sveto pismo
							stare zaveze pove za katerega od očakov, da umrje, ne uporabi te besede,
							marveč pravi: »Bil je pridružen svojemu ljudstvu.« Tudi mi lahko rečemo
							za žrtve Roga in drugih morišč: »In bili so pridruženi svojemu
							ljudstvu.« Ta biblična perspektiva nam pravi, da resnično ljudstvo,
							resnični narod ni le ta, v katerem smo tukaj in zdaj, marveč je predvsem
							tisti, ki je bil pred nami, ki je že pri Bogu in pri njem v polnosti
							biva kot »moje ljudstvo«. Tudi mi jim bomo pridruženi. Upajmo, da pred
							tem ne bo več noben Slovenec moral po tisti hudi poti, ki so jo
							prehodili oni. Vendar pa je Rog kraj tako posebnega stika časa in
							večnosti, da moremo biti roškim žrtvam pridruženi že na tem svetu, že v
							tem življenju – takrat, ko sprejemamo resnico Roga in iz nje ravnamo.
							Takrat smo – že tu in zdaj – <emph>pridruženi svojemu ljudstvu.</emph>
						</p>
						<pb n="059"/>
					</div>
				</div>
				<div type="div2">
					<head>Slovenija – dežela dveh seznamov</head>
					<docAuthor>Marta Milena Keršič</docAuthor>
					<div type="div3">
						<p>Prebiram dnevno časopisje, poslušam radio, gledam televizijo. Dan za dnem
							me zasipajo z raznimi seznami. Seznam politikov, ko so bili deležni
							poceni letalskih kart, seznam upravičencev do visokih bančnih kreditov,
							prejemnikov privilegiranih borčevskih pokojnin, tajkunov, ki so si
							nepošteno prigrabili premoženje, prebiram o neenakih merilih v
							slovenskem pravosodnem sistemu, o neverjetnem medijskem odzivu ob
							nastopu partizanskega pevskega zbora v Stožicah. </p>
						<p>Zdi se mi, da prihajam iz nekega drugega sveta in nisem članica te
							družbe. Ob vseh teh novicah se počutim odmaknjeno, ponižano, manjvredno,
							zazrto v preteklost, neprilagojeno času in prostoru, ki me obdaja,
							skratka drugačno. In res sem. Kajti … </p>
						<p>Moj seznam je precej drugačen od zgornjega. Pet mojih stricev, atovih
							bratov je zapisanih na seznamu 165 umorjenih med drugo svetovno vojno in
							po njej v Šentjoštu nad Horjulom. Dom njihovih posmrtnih ostankov mi ni
							znan. Stari ata po mamini strani je še vedno na seznamu vojnih
							zločincev, kamor ga je povojna oblast zapisala leta 1945. Dve teti in
							stric so na seznamu beguncev, ki so morali istega leta zapustiti
							domovino in si poiskati nov dom v severni Ameriki in Argentini. Ata, ki
							se leta 1947 ni vpisal med pionirje, je v osnovni šoli Šentjošt ostal na
							seznamu tistih otrok, ki se niso smeli igrati z žogo, niso dobili boljše
							malice in niso bili deležni mednarodne pomoči. Mama je zabeležena na
							seznamu učencev, ki so imeli leta 1952 v spričevalu oceno iz vedenja
							štiri (kar je bilo za tiste čase velika sramota), in to samo zato, ker
							so se udeležili procesije sv. Rešnjega Telesa. Šentjošt je bil po vojni
							na seznamu vasi, ki so morale biti izbrisane. Lansko leto, ko je bila v
							Šentjoštu spominska slovesnost ob 70. letnici ustanovitve vaške straže
							in smo tam zapeli nekaj domobranskih pesmi, so si nas nekateri novinarji
							in komentatorji pošteno privoščili in nas ponovno postavili na seznam
							izdajalcev, kolaboracionistov in tistih, ki sodelujejo z okupatorjem. </p>
						<p>Kot da Slovenija živi dvotirno življenje, življenje dveh seznamov, od
							katerih gre vsak v svojo smer. </p>
						<p>Odgovor na vprašanje od kdaj, kdo in zakaj so nas začeli v Sloveniji
							deliti na vaše in naše je jasen. Sprevržena in v svojem bistvu </p>
						<figure>
							<graphic url="slike_z_90/z_90_34.png"/>
							<head>
								<name>Bogomir Štefanič</name>
							</head>
						</figure>
						<p>proti človeku obrnjena ideologija, ubesedena in organizirana po navodilih
							iz Moskve v KP Slovenije in preko nje v OF, je leta 1941 z ustanovitvijo
							VOS in z Odlokom o zaščiti slovenskega naroda ustvarila takšne pogoje,
							da je bil vsakdo, ki se ni podredil ravnanju OF, kot izdajalec kaznovan
							s smrtjo ali je bil podvržen nasilju. Svojega programa se je partija
							jasno in temeljito držala. Med ljudstvo je zasejala strah, razdor in
							delitve, ki nas še vedno obvladujejo. </p>
						<p>Pred menoj se kot v filmu zavrtijo številni umori med vojno, strahoviti
							povojni masaker, zaplembe premoženja, povojni sodni procesi,
							desettisočglava množica beguncev, taborišča, zatiranje kmetov,
							izobražencev, obrtnikov, umetnikov, duhovnikov, neenaki pogoji za
							šolanje in zaposlitve, nadzori udbe, omejena pravica do svobode gibanja,
							mišljenja – skratka neskončni seznami … izbrisanih, umorjenih in
							ponižanih. </p>
						<p>Ostaja vprašanje, kako naprej, kako ven iz tega pekla norosti, ki nas
							Slovence duši in oklepa tudi danes. Odgovor ni enostaven in </p>
						<pb n="060"/>
						<p>jasen. Gre za proces, številne procese, ki jih mora izpeljati pravna
							država, zgodovinopisje, psihoterapija, teologija, umetnost in druge
							znanosti. Slovenska država brez jasnega vpogleda v to, kaj se je nekoč
							dogajalo in brez soočenja z zgodovinsko resnico nima prihodnosti.
							Prepričana sem, da je med nami dovolj ljudi, ki zmorejo z zdravo pametjo
							opraviti to delo. Vsakega izmed nas čaka naloga, da smo glasniki
							resnice. Da smo luč na gori. Da smo sol in kvas. Naj se nas sliši – tudi
							mi smo tukaj in še dolgo bomo!</p>
						<p>Kaj lahko, moram in bom ob tem storila jaz? Nič velikega in odločilnega,
							nič revolucionarnega. Moja naloga je, da delam in verjamem. Svojim trem
							hčerkam s ponosom govorim o pogumnem in mučeniškem boju svojih petih
							stricev domobrancev. O svoji stari mami, Snopkovi Julijani, ki kljub
							izgubi petih sinov nikoli ni govorila o maščevanju. Pripovedujem jim
							zgodbo svoje vasi. Pripovedujem jo tudi komu drugemu, ki me je
							pripravljen poslušati. Vem, da so iskanje resnice, pošteno delo in skrb
							za drugega temelji za življenje v sožitju, za varno prihodnost
							Slovenije, za spravo in mir. </p>
						<p>Na pot, po kateri hodim, so pred menoj stopili že moji starši in stari
							starši. Učili so me, da se ne smem bati, da si moram z besedami in
							dejanji prizadevati za širjenje resnice, da moram znati sprejemati,
							odpuščati, a hkrati ostati zvesta svojim vrednotam in idealom. To je
							dediščina, ki sem jo prejela in jo želim prenašati naprej, ker sem
							soodgovorna za to, da je Slovenija svobodna in demokratična država. V to
							trdno verjamem, saj kljub vsem poskusom, da bi Šentjošt v času
							komunističnega totalitarizma zadušili, danes še vedno v polnosti
							cveti.</p>
						<p>Verjamem, da bo resnica iz naših ust postopoma premagala vse laži, ker je
							ljubezen močnejša od sovraštva. Kraji, kot so Teharje, Barbarin rov,
							Kočevski rog nas zbujajo iz otopelosti. Verjamem v blagoslov slovenskih
							mučencev, ki so naši priprošnjiki pri Bogu in hvala vsem vam, ki ste se
							danes prišli poklonit njihovemu spominu in trpljenju, ki mora roditi
							sadove in spravo za vse nas.</p>
					</div>
				</div>
				<div type="div2">
					<head>Razumeti ta čas</head>
					<docAuthor>Marjan Kovač</docAuthor>
					<div type="div3">
						<p>Lahko rečemo, da Slovenci do začetka druge svetovne vojne nismo imeli
							primerljivih izkušenj z množičnim nasiljem in sistematičnim teptanjem
							človekovega dostojanstva. Gotovo pa smo imeli v tistem času zanesljive
							vesti o nasilju v povezavi z revolucionarnimi pojavi z različnih delov
							sveta ... </p>
						<p>Spominjam se, kako sem kot še ne petnajstleten deček v šestdesetih letih
							prejšnega stoletja poslušal staro mamo, ko nam je govorila o nasilju in
							preganjanju vere in Cerkve po svetu, predvsem o grozotah v Rusiji, kot
							je dejala. Kmečka ženica iz župnije Osilnica, kjer je dvajset let
							župnikoval prizadevni župnik in pričevalec za vero Jakob Omahna, je
							imela v domači in župnijski knjižnici dovolj možnosti, da je izvedela
							kaj se je dogajalo po svetu</p>
						<p>Tako je bilo v oddaljeni obkolpski župniji. Drugod po Sloveniji so bile
							drugačne razmere in boljše možnosti za kulturno in versko izobraževanje.
							Slovenski narod se je tedaj ponašal z visoko ravnijo kulturne identitete
							in ob začetku okupacije ni premogel nepismenega človeka. Pa vendar mnogi
							komunisti, </p>
						<figure>
							<graphic url="slike_z_90/z_90_35.png"/>
							<head>
								<name>Bodomir Štefanič</name>
							</head>
						</figure>
						<pb n="061"/>
						<p>med njimi tudi intelektualci, niso hoteli vedeti in so se sprenevedali o
							tem, kaj se je dogajalo v Sovjetski zvezi, kljub temu da sta, med
							drugim, tudi časopisa »Slovenec« in »Jutro« v letih 1930 do 1940 obširno
							poročala o tamkajšnjem boljševiškem terorju in stalinističnih čistkah. </p>
						<p>Liberalno »Jutro« je 2. julija 1932 objavilo razgovor z voditeljem ruskih
							emigrantov, sociologom in akademikom dr. Petrom Struvejem. Za analizo in
							razumevanje, tudi sedanjega, stanja duha v Evropi in v svetu je zanimiv
							njegov odgovor na vprašanji »<emph>Kaj je z današnjo evropsko
								krizo?</emph>« in »<emph>Kakšne posledice bo imela ruska revolucija
								za zgodovino človeštva?</emph>« Takole pravi: »<emph>Povem vam, da
								ne spadam med ljudi, ki zagovarjajo sociološko fantastično idejo o
								propadu Zahoda. Kriza, ki jo preživlja Evropa pa je realna in nje
								poglavitni znak je izguba mnogih kulturnih sil, ki so prej držale
								Evropo, zlasti vere v resnico pravnega reda, slonečega na svobodi in
								lastnini. Koketiranje s komunizmom, z njegovimi idejami in emocijami
								je vznemirljiv znak duhovne kapitulacije in duševne slabosti
								kulturnih sil po vsem svetu. Po mojem nazoru je ruska revolucija
								globoka reakcija pod masko revolucije. Rusija je nekak »pijan helot«
								socializma. Rusija se je nalezla idej zahodnoevropskega socializma,
								toda v nji se niso te ideje organično vkoreninile in razrasle. One
								so samo podžgale strasti in razgoličile tiste plasti narodne duše,
								ki so še tičale v 17. stoletju. Boljševizem je zame barbarstvo, ki
								je vrhu tega duhovno in duševno še opustošeno z
								brezbožništvom.</emph>« Nadalje časopis »Jutro« navaja razlago dr.
							Struveja zakaj je rusko brezbožništvo toliko nevarno: »<emph>Na Zahodu
								je krščanstvo ustvarilo v vsej kulturi nekako svojo sesedlino, ki
								leži tudi na dnu izrazito svobodoumnih pokretov in ki se kaže kot
								nekaka moralna metodika. V ruski duši tega ni, zato je tolikanj
								izložena viharjem negativizma, ki jo tudi zdaj ostro
							bičajo.</emph>«</p>
						<p>Tako govori dr. Struve o pojavu boljševizma desetletje pred vstopom
							slovenskih komunistov v revolucionarno dogajanje na naših tleh ... Mnogi
							naši rodoljubi, preprosti in izobraženi, so bili tedaj dobro poučeni o
							dogajanjih v Sovjetski zvezi. Pokojni ljubljanski škof dr. Gregorij
							Rožman je dosledno zavračal komunistično ideologijo in opozarjal na
							pogubne posledice komunističnega delovanja, prav tako Cerkev in
							demokratične stranke na Slovenskem.</p>
						<p>Ali niso bili torej tudi naši komunisti seznanjeni s tem, kaj se dogaja
							izza zaves Sovjetske zveze? Ali pa je bila njihova skušnjava priti na
							oblast za vsako ceno in osvojiti slovensko dušo le prevelika? Na obe
							vprašanji je odgovor pritrdilen; navdihnjeni in vodeni od sovjetskih
							boljševikov so odgrnili zavese in vstopili v slovensko zgodovino. V času
							velike narodove stiske, okupacije, so izvedli revolucijo, ki s svojimi
							implikacijami še vedno zaznamuje današnjega slovenskega človeka … </p>
						<p>Kočevski rog je simbolni in fizično resnični kraj. Tu nas tisoči
							pomorjenih žrtev boljševiškega nasilja vodijo k viru razumetja časa, v
							katerem se je to nerazumno nasilje dogajalo. Razumeti ta čas je prvi in
							nujen korak na poti v narodovo prihodnost, je izraz naše moralne
							občutljivosti … </p>
						<p>Več kot dvajset let se že zbiramo tu in na drugih številnih moriščih in
							grobiščih po Sloveniji in se sprašujemo, kako dolgo bo še naša država,
							tu mislimo na levosredinske stranke, izkazovala ignoranco in prelagala
							uresničevanje spravnih dejanj v nejasno prihodnost. Komaj nekaj
							simbolnih premikov v tej smeri zbledi ob dejstvu, da boljševiška
							miselnost še vedno prevladuje v stvarnem življenju in s tem zastruplja
							ljudi ter onemogoča sožitje med njimi. </p>
						<p>Kristjani se še vedno ne gibljemo povsem prosto po poteh slovenskega
							političnega prostora. Še vedno nismo dojeli, da je politika v celostnem
							smislu, materialnem in moralnem, prva kristjanova dolžnost, ki po
							Stvarnikovem naročilu terja od nas odgovornost, potreben trud, odrekanje
							in žrtvovanje, pa tudi veselje ob zaupanih nalogah za usodo tega sveta … </p>
						<p>Torej odgovor na vprašanje, kako dolgo še, bomo morali poiskati mi sami,
							pri nas samih, demokratih, kristjanih in ljudeh dobre volje. Oditi bomo
							morali na volitve in izvoliti demokratično večino, ki ji politično
							delovanje ne bo služilo kot sredstvo manipulacije, laži in prevar … </p>
						<p>Bog živi Slovenijo in vse tiste, ki si prizadevajo za blagor njene
							prihodnosti! </p>
						<pb n="062"/>
					</div>
				</div>
			</div>
			<div type="div1">
				<head>Slovenske teme</head>
				<div type="div2">
					<head>Pledoaje za novo politično pomlad<note place="foot" n="8">Članek je nastal
							za spravno slovesnost v Rovtah nad Logatcem, kjer je bil v znatno
							skrajšani različici kot osrednji govor tudi prebran.</note>
					</head>
					<docAuthor>Justin Stanovnik</docAuthor>
					<div type="div3">
						<p>V že zelo obledelem izvodu tuje revije sem pred kratkim bral razmišljanje
							na temo »kje se je cela reč zataknila« in pri tem dobil poduk, da klic k
							takemu opravilu ni tako redek, kot se zdi tistemu, ki ga prvič sliši.
							Toda, če gre pri stvari, ki naj bi se bila »nekje zataknila«, za osnutek
							prve države, ki ga je narodu uspelo izdelati in uresničiti, potem
							pogostost takega spraševanja ne prinaša velikega olajšanja. Tako veliko
							dejanje, kot je postavitev države, ne obeta prav veliko ponovitev, če
							sploh katero. In nepopolnost ali celo polomija takega projekta pri
							drugem poizkusu ne obljublja več vere in zagnanosti, ki je napolnjevala
							prvo ekipo. Res je seveda tudi, da bi izvajalci ponovljenega poizkusa
							razpolagali z izkušnjami, ki jih pionirji niso imeli, sploh pa, če ne bi
							šlo za obnovo celote, ampak samo za odstranitev posameznih nepopolnosti,
							samo za korekturo. </p>
						<p>A preidimo k stvari. Kar v Sloveniji posebej ovira postavitev take
							družbene skupnosti, kot je država – ki je, kot vemo, res communis,
							skupna reč – je to, da so tisti, ki naj bi jo sestavljali, njeni
							državljani, iz tako različne snovi, da si vsakič začudeni pravimo: saj
							je nemogoče, da bi bili ljudje tako različni, kaj različni, nasprotni,
							kaj nasprotni, izključujoči.</p>
						<p>Oglejmo si v kratkih potezah to slovensko posebnost. Ljudi, ki nas je
							danes pripeljalo na ta kraj, določa to, čemur pravimo civilizacija.
							Civilizacijo sestavljajo stvari, ki so nastajale dva tisoč ali tri tisoč
							let in so jih ljudje sprejeli in so še tukaj: od prvih nepozabnih
							stavkov, ki jih je povedal hebrejski prerok ali potem grški mislec ali
							pa izhajajo iz katere od podob v štirih knjigah krščanskega evangelija
							do Horacijevih stihov ali misli iz Dostojevskega. Narodi, ki so čutili,
							da si morajo te stvari na vsak način zapomniti, so uresničili to, čemur
							še pravimo Evropa. </p>
						<p>Egiptovske piramide niso Evropa. Partenon, tempelj na atenski Akropoli pa
							je Evropa. In če imamo pred očmi oboje, popolnost in eleganco dorskega
							stebra ter težo in gmoto piramide v egiptovski Gizi, potem razumemo,
							zakaj je ruski disident Andrej Sinjavsky, ko je razmišljal, ali bo kdaj
							mogoče komunizem spremeniti v demokracijo, rekel: »Ali je mogoče
							piramide spremeniti v Partenon?« Civilizacija je stvar skladnosti – in
							ravnotežja in izmerjenosti in pravičnosti in postavljanja vprašanj in
							iskanja odgovorov. Poljski filozof Leszek Kołakowski je v knjigi
							Razsvetljenstvo na zatožni klopi opozoril na naslednje: ko se je
							krščanstvo znašlo pred razumom in vero, se ni odločilo za eno, ampak za
							oboje. In potem za postavo in ljubezen, za državo in Cerkev in še in še:
							vedno oboje. Tako je krščanstvo reševalo človeka pred herezijo, se
							pravi, da ga je ohranjalo v normalnosti, v ravnotežju, ali najširše, v
							civilizaciji. </p>
						<p>Ljudje, ki sodijo v drugo skupino – podzavestno, a se tja, če je treba,
							tudi uvrstijo – celote, o kateri smo govorili zgoraj, ne nosijo v sebi.
							Ne dolgo tega je Delov novinar poročal, da se je britanski premier David
							Cameron med obiskom v Indiji opravičil za pokol 379 ljudi, ki so ga v
							začetku 20. stoletja Britanci uprizorili v mestu Amritstar, z besedami:
							»To je eno od najbolj sramotnih poglavij v zgodovini Velike Britanije.«
							Ali ni nenavadno, da se v novinarjevi ideološko očiščeni glavi vendarle
							ni oglasila asociacija, kaka pomisel? Ali pa mu ni nikoli nihče povedal,
							kaj se je maja 1945 zgodilo v Vetrinju. Ali ne bi bil prispevek k
							utrditvi nove slovenske države, če bi novinar izkoristil priložnost in
							bi povedal, da je bila pred nekaj leti v Sloveniji kraljica Elizabeta
							II, ki bi lahko naredila nekaj podobnega kot Cameron v Indiji. Toda ne.
							Ravnotežja ni več, eni so ljudje, drugi niso. Eni nekaj pomenijo, drugi
							ne pomenijo nič. Civilizacije ni več. Namesto nje je tu razkroj,
							razdejana misel.</p>
						<p>Ob dnevu državnosti je nekdanji predsednik države Milan Kučan – zdi se,
							da ponovno – zatrdil, da smo Slovenci uspešni, »ko strnemo vrste brez
							izključevanja, predsodkov in etiketiranja« (Delo, 24. 6. 2013). Kako naj
							razumemo te besede? Ali v smislu Zaščitnega odloka, sprejetega 16. 9.
							1941, da bo namreč smrtna kazen zadela vsakogar, ki bo prispeval, da na
							ozemlju slovenskega naroda nastane oborožena sila, ki ne bi rasla iz
							slovenskih narodnoosvobodilnih sil partizanskih čet, torej, kot skrita
							predsednikova kritika grožnje, ki je bila še bolj ultimativno izražena
							maja naslednje leto (1942), da bo »ustreljen vsakdo, ki bo vršil
							priprave za formiranje kakršnihkoli grup, oboroženih grup izven
							partizanov …«? Ali naj torej razumemo Kučanovo trebanjsko retoriko kot
							obsojanje nekdanje boljševiške revolucionarne pragmatike z njenim
							izključevanjem ali kot primer polaščanja jezika s strani kontinuitete za
							svoje potrebe? Ali mora </p>
						<pb n="063"/>
						<p>torej biti jezik vsem skupen, kot je nekoč trdil stari Heraklit, če se
							želimo med seboj razumeti, ali pa naj bo jezik sredstvo za vsakokratno
							obvladovanje ljudi? Ali naj bo izključevanje enkrat norma in celo ukaz,
							drugič pa nekaj negativnega? Če bi bili politični predhodniki gospoda
							Kučana takega mišljenja, kot se zdi, da je danes sam, revolucije sploh
							ne bi bilo. </p>
						<p>V polstoletju boljševiškega totalitarizma so sodniki izrekali sodbe tako,
							kakor jim je bilo ukazano. Z njimi so ljudem predvsem jemali: prostost,
							imetje, službe, zlasti pa življenja. Večini je bilo življenje v tistem
							času odvzeto brez sodbe, včasih pa je bilo boj oportuno, da so sodniki
							sodbe narekovali tipkaricam in jih potem podpisovali. Vsi smo vedeli, da
							sodstvo ni bilo sodstvo, ampak sredstvo za vzdrževanje totalitarne
							strahovlade. Ali ne bi bilo sedaj razumno, da bi najboljše pravniške
							glave, kar jih premore dežela, sestavile svareče besedilo, ki bi ga pred
							začetkom vsakega sojenja sodni zbor stoje v slovesni tišini prebral v
							spomin na vse krivične sodbe, ki so bile v Sloveniji izrečene in
							izvršene? Da bi tako, izučena od nasilja, začela rasti pravna kultura
							dežele. Toda, ali je kdo priskrbel tako besedilo? Na primer pravna
							avtoriteta dr. Ljubo Bavcon? Ali pa sam Milan Kučan, ki je, če se ne
							motim, tudi pravnik in bi pričakovali, da ne bo ravnodušen do tolike
							krivice? Vsi se še spomnimo, kako je »prijemal« Slovence, ki so obsodbo
							proti Janezu Janši povezovali s svojim zgodovinskim spominom in proti
							njej protestirali, ter razglašal, da se sodbo sodnika mora spoštovati,
							ne glede na karkoli. Spričo pravne zgodovine, s kakršno razpolaga
							Slovenija, bi človek pričakoval drugačno intervencijo. Po vsem, kar smo
							doživeli, je sodbo treba sprejemati kritično. </p>
						<p>Kaj se je pravzaprav z nami zgodilo? Zakaj moramo o vsem tem govoriti?
							Čez nekaj desetletij, prav gotovo pa čez nekaj stoletij bodo stvari
							postale tako jasne in razločne, da jih preprosto ne bo mogoče ne videti.
							Vloga 20. stoletja v slovenski zgodovini bo postala očitna. To stoletje
							se bo izkazalo za epicenter ali središče velike zgodovinske preizkušnje.
							Znamenja, ki spremljajo ta čas, že sedaj govorijo tako razločno, da bi
							morala prisiliti k poslušanju vsakega človeka. V 20. stoletju so
							Slovenijo zadela vsa kataklizmična gibanja, ki so prišla sicer nad
							Evropo, a ne tako celostno kot ravno nad Slovenijo. Naloge, ki so
							stopile pred Slovence kot subjekt zgodovine, so dovolj razumljivo
							govorile, da je to čas krize v izvornem pomenu te besede. Beseda kriza v
							slovenščini pomeni čas, ko bo prišlo do odločitve: ali … ali. To je
							crisis, kriza. Čas odločitve: ali vstop v odraslost, v svet dozorele
							zgodovine ali pa obsojenost na vegetiranje in zgolj obstajanje. Želim,
							da to oceno sprejmete. Danes smo zato tukaj, da se tega zavemo. Ali
							slišite, kako vpije ulica? Ne zanima je, kakšna bo Slovenija, samo da bo
							drugačna, kot je bila tista, ki je preživela zgodovino. Ali vidite, da
							se majejo celo vrste slovenske pomladi? Ali ... ali. Tertium non datur –
							tretjega ni. Generacija, ki se je danes spominjamo, se pred to
							odločitvijo ni umikala. Ta pogum ali to zvestobo je plačala z
							življenjem. Dala nam je zgled, ki nas obvezuje. Kaj bomo storili mi? Ali
							bomo sprejeli zgodovino, poučeni, kako pomembno je sprejeti
							zgodovino?</p>
						<p>Sredi 20. stoletja so Slovence dočakale preizkušnje: Prvič nas je zajela
							druga svetovna vojna, ki se je končala z okupacijo dveh ali celo treh,
							politično in tudi ideološko sovražnih sil. Sil, ki so sicer delovale v
							Evropi, a so bile po duhu že zunaj Evrope. Italijani, Nemci, Madžari.
							Otežujoča okoliščina je bila tudi trojna okupacija, ki je imela za
							posledico fizično razdeljenost naroda in nezmožnost notranje
							komunikacije. Drugič je bil tu uvid leninske boljševiške avantgarde, da
							okupacija prinaša epohalno možnost za ideološko revolucijo – z
							mobilizacijo razrednih sil in spretno izrabo narodove rezistence. Tretji
							moment, ki je bistveno pripomogel k uspehu boljševiške agresije, je bila
							vloga liberalcev, ki so v boljševikih videli jamstvo za izhod iz svoje
							zgodovinske frustriranosti. Plebejske liberalne sile po mestih in po
							deželi se v svoji zablodi niso uvrstile za svojimi naravnimi zavezniki,
							ki so bili katoličani, ampak so v svojo in njihovo pogubo iz
							kratkoročnih razlogov sledili komunistom. Koristna pomoč boljševikom je
							prišla tudi iz bazena krščanskih socialistov, od katerih so se s svojo
							zvestobo posebej izkazali kocbekovci.</p>
						<p>Takšna je bila, bi lahko rekli, notranja slovenska obremenjenost. Bila pa
							je tudi zunanja. Zanjo so poskrbeli Britanci, ki so po Teheranski
							konferenci decembra 1943 pretrgali zavezniško pogodbo z našo begunsko
							vlado v Londonu in podprli komunistični avnojski projekt. Tako so
							Britanci zapečatili tudi usodo Slovencev. Ne smemo prezreti, da so s tem
							nadaljevali to, kar so se obvezali storiti marca 1915 in so uresničili
							po vojni leta 1920, ko so plačali Italijanom sodelovanje z Antanto s
							tretjino slovenskega ozemlja. Višek britanske perfidnosti pa je in bo za
							zmeraj ostal Vetrinj, kjer je britanska dvoličnost presegla samo sebe,
							ko je 14000 vojakov slovenske narodne vojske, z regularnim statusom
							vojnih ujetnikov, izročila slovenskim boljševikom, vedoč, kaj se bo z
							njimi zgodilo. To dejanje sodi v </p>
						<pb n="064"/>
						<figure>
							<graphic url="slike_z_90/z_90_36.png"/>
							<head>Notranja in zunanja obteženost <name>Tamino Petelinšek</name>
							</head>
						</figure>
						<p>kategorijo vojnega zločina. Tam bo tudi ostal, dokler Republika Slovenija
							z Veliko Britanijo ne bo dosegla ustrezne mednarodne pravne reparature. </p>
						<p>Da boste nekoliko bolj začutili, kako je britanska izdaja leta 1943
							zajela slovensko delegacijo v tujini, naj navedemo nekaj vrstic, ki jih
							je, tedaj že v Ameriki, zapisal v svoj dnevnik Rovtar dr. Franc
							Gabrovšek, predstavnik SLS v tujini: »Zdi se sedaj, da smo mi, ki smo
							bili najbolj za zaveznike, nekako na tem, da nas samo še trpe na svojih
							tleh. Komunisti, ki so v resnici proti njim, so sedaj moda. Mi nismo v
							vladi in ne z vlado, smo proti komunizmu, torej v očeh Američanov in
							Angležev – nič. In vendar smo mi proti fašizmu, za zaveznike, in vendar
							imamo mi večino doma za seboj in vendar imamo prav – toda nismo moderni.
							Težka je ta preizkušnja.« (Gabrovškov dnevnik, 1941–1945, Studia
							slovenica, dr. Janez A. Arnež)</p>
						<p>Te besede je v Clevelandu zapisala zaskrbljena roka slovenskega duhovnika
							in odgovorna roka politika, ki je začutil, da se je svet obrnil proti
							nam. Dobro leto za tem, konec maja 1945, pa je preprosto dekle na
							Vetrinjskem polju, potem ko se je izvedelo, da so Britanci izročili
							slovensko narodno vojsko boljševikom, zavpila nekaj drugega, neskončno
							bolj pretresljivega: »Ali ne bo že sodni dan!« Neznanskost njene
							bolečine je poiskala najbolj primerno besedo v jeziku.</p>
						<p>Slovenska bilanca 20. stoletja izkazuje paradoksno fakturo. Sile, ki so
							takrat upravljale z Evropo, so preprečile – s tem, ko so reševale sebe,
							seveda – da bi dve totalitarni grožnji onemogočili našo narodnostno in
							civilizacijsko bit. Obenem pa so te iste sile zagotovile, da je zavladal
							boljševiški totalitarizem, ki nam je s svojo rafinirano manipulacijo
							morda usodno prizadel narodovo dušo. Ko danes gledamo nazaj, si pravimo:
							Kakor da bi se z nami igrali! Tudi to si moramo dobro zapomniti. Še bolj
							važno od vsega pa je vedeti, da bi se Slovenci, če bi nam bilo to
							dovoljeno, boljševizma rešili sami. To morajo naši predstavniki – naši
							politiki – od časa do časa položiti na evropsko mizo.</p>
						<p>Kar želimo odkriti, so poglavitne silnice dogajanja, ki nas bodo, upamo,
							pripeljale do točke, od koder se bo videlo, kaj nam je storiti. Najprej
							in predvsem pa moramo govoriti odkrito. To, kar nas bremeni, je med tem
							že dobilo svoje ime. Med ljudmi se je že uveljavila besedna zveza
							totalitarna poškodovanost. Prvo dejanje k naši zrelosti je priznanje, da
							smo poškodovan narod. Tisti tisoči, ki so jih boljševiki pomorili med
							vojno, in tisti desettisoči, ki so jih pokončali po vojni, pomenijo
							nepopravljivo škodo na narodovem telesu. Nekateri mislijo, </p>
						<pb n="065"/>
						<p>naivno, da so boljševiki to naredili iz maščevalnosti. Nikakor ne! To so
							naredili zato, da so si zagotovili suvereno oblast nad narodovo
							prihodnostjo. To so storili tako, da so odstranili prav tisti prostor, v
							katerem se spočenja narodova misel, prostor rojevanja njegovih duhovnih
							energij. Saj ste jih poznali, kajne, svoje ljudi? Saj veste, da so bili
							naša elita. Vsak narod jo ima in tudi mi smo jo imeli. Ta veliki umor so
							boljševiki uprizorili zato, da so narod obglavili. Nič jim ni branilo,
							da tega ne bi naredili. Takšni so ti ljudje! Kar je bilo možno, je bilo
							hkrati tudi dovoljeno. Novi bogovi!</p>
						<p>Ne, ni šlo samo za kri. Tudi za pamet je šlo. Ali smo lahko govorili
							slovensko? Ne, slovensko nismo smeli govoriti. Lahko smo uporabljali
							slovenske besede, slovenskih stavkov pa nismo smeli delati. Stavke smo
							lahko delali samo takrat, kadar smo vedeli, da bodo ostali v naših
							glavah. Ne, ni šlo samo za kri, šlo je tudi za pamet. Nad njo, nad
							slovensko pametjo, pa so imeli zadnjo ingerenco ljudje na odru: ideologi
							in nekdanji teroristi. Ti – ne vsi, samo nekateri – so bili tu zato, da
							delajo stavke, da nekaj povejo. Parter pa je lahko samo govoril. Mi smo
							lahko samo govorili. Povedati nismo smeli ničesar. S tem, da so narod
							obglavili, so se polastili njegove pameti. </p>
						<p>Prvenstveno torej ni šlo samo za kri. Čeprav je boljševiški fenotip
							sestavljen iz snovi, ki se upira posegom evropske pameti, moramo
							vendarle priznati, da je nastal v njenem okviru. A čeprav je boljševizem
							evropski proizvod, nas njegove manifestacije vračajo v začetno slutnjo,
							da ga temeljni vektor njegove intuicije vedno znova potiska ven iz
							dometa evropsko utemeljene človekove orbite. </p>
						<p>Neka temeljna izkušnja nam potrjuje zgornji razmislek. Ponovno in ponovno
							se znajdemo pred osupljivo ugotovitvijo: ko vzamemo v roke in spet
							odložimo katero od knjig, ki so obljubljale, da nam bodo razložile, kaj
							je boljševizem, nas, razočarane, prevzame čudna tesnoba, da prava knjiga
							o boljševizmu še ni bila napisana. Torej ni nenavadno, da ljudje, ki jim
							je zgodovina dodelila vlogo, da se spopadejo z boljševizmom, delajo
							vtis, da ne vedo prav, s čim imajo opraviti. </p>
						<p>Za ilustracijo k gornjim besedam mislim, da nimam boljših besedi, kot so
							tiste, ki jih je nekega večera v pismu svojemu prijatelju napisal
							najuglednejši zgodovinar francoske revolucije Alexis de Tocqueville. Ko
							je pisal o francoski revoluciji, ki se je Francozi, spominjajo po
							»jakobinskem protokolu«, je v muki nerazumevanja zapisal naslednje
							besede, ki seveda veljajo tudi za boljševizem: </p>
						<p>»Poleg tega pa je v tej bolezni francoske revolucije nekaj posebnega, kar
							čutim, ne morem pa niti opisati niti analizirati vzrokov za to. To je
							virus nove in neznane vrste. Bile so na svetu nasilne revolucije, toda
							neumerjena, nasilna, radikalna, obupana, drzna, malone nora, pa vendarle
							mogočna in učinkovita narava prav teh revolucionarjev nima precedensov,
							tako se mi zdi, v velikih družbenih premikih nemirnih minulih stoletij.
							Od kod prihaja ta nova pobesnelost? Kdo jo je izzval? Kdo jo je naredil
							tako učinkovito? Kdo jo nadaljuje? Še zmerom smo namreč pred istimi
							ljudmi, čeprav so okoliščine drugačne, in razmnožili so se po vsem
							civiliziranem svetu. Duh se mi izčrpava, ko hočem dojeti čisti pojem
							tega predmeta in poiskati sredstva, da bi ga dobro naslikal. Neodvisno
							od vsega, kar je mogoče v francoski revoluciji pojasniti, je v njenem
							duhu in njenih dejanjih nekaj nerazloženega. Čutim, kje je ta neznani
							predmet, toda trudil sem se, pa nisem mogel odgrniti zastora, ki ga
							prekriva. Otipavam ga nekako skozi tuje telo, ki mi onemogoča, bodisi da
							bi se ga zares dotaknil bodisi da bi ga videl.« (François Furet, Misliti
							francosko revolucijo, str. 188, prevedel Braco Rotar)</p>
						<p>Ko sem pozneje ta odlomek – zase, pa tudi za koga drugega – večkrat
							prebral, sem se vedno znova prizadet ustavil ob njegovi resničnosti. In
							ob tem sem tudi vedno znova pomislil: Zakaj med boljševiki, razen redkih
							izjem, ni konvertitov. Ali ta, kako naj rečem, moralna trpežnost ne
							govori tudi za to, da so drugačni. Pomislite še naslednje: </p>
						<p>Ko sem 24. junija zvečer gledal televizijski prenos slovesnosti za
							praznik državnosti s Kongresnega trga v Ljubljani, sem pred sabo
							nenadoma zagledal nasprotje, ki je presegalo vse, kar je kdaj hotelo v
							mojih očeh obveljati za nasprotje: tu so gospe in gospodje v večernih
							toaletah, z obrazi, izdelanimi v državotvorne kompozicije, tu je država
							s častnimi salvami in sto in sto prapori, priznani igralci s subtilnimi
							interpretacijami človeških in medčloveških stanj, tu je publika s skrbno
							kontroliranimi nasmehi, da v dometu države z njenim pravom, njenimi
							zakoni, njeno izmerjenostjo in pravičnostjo ne bi nastalo kaj osebnega.
							In potem, sunek nekega drugega spomina: 25. junij, samo dan za tem, maša
							pri Konfinu in njegov spomin: razdrta cesta po gozdnatem hrbtišču in pod
							njo, sto metrov niže dve brezni, v tisočletjih izdelani v skalnato
							globino, in nenadoma 81 ranjenih in pohabljenih vojakov, ki jih v
							vojaške uniforme in medicinske kostume oblečene postave vlačijo s ceste
							dol po bregu (ali pa tudi nosijo, </p>
						<pb n="066"/>
						<p>ker so mnogi brez rok in nog), in potem redki streli in kriki ali pa tudi
							tihe besede, bogve, s katerim pomenom napolnjene, bogve, kam ali komu
							poslane. In za konec, čez kako uro še partizanke ob vaškem vodnjaku, ki
							si kot Shakespearjeva lady Macbeth zaman prizadevajo, da bi si umile
							krvave roke. </p>
						<p>To je bil prizor s konca velikega boja za oblast. A tudi nekaj let prej,
							ko se je vse začelo, je bilo nekaj tega boja že zraven. Ko so sredi
							junija v naši dolini ubili župana Ivana Bastiča in njegovo ženo Marjano,
							so dolino napolnili s tem, kar so takrat najbolj potrebovali, napolnili
							so jo s strahom. Neko dekle je šlo pokojnika kropit in je moralo skozi
							tri vasi. Nobenega človeka ni bilo ne v prvi, ne v drugi in ne v tretji
							vasi. Povsod vse zaprto: vrata, okna, polkna. In drugi dan pri pogrebu
							nobeden od pevcev ni želel sodelovati, čeprav sta bila oba pokojna
							cerkvena pevca. Čez dan ali dva smo tudi izvedeli, kako so župana ubili.
							V eni od bližnjih hiš so slišali županov krik: »Zakaj me pobijate«?
							Pokončali so ga z orodji, ki so jih sicer uporabljali za obdelovanje
							zemlje. </p>
						<p>Zgodbo o Konfinu in o županu Bastiču smo povedali zato, da bi bolje
							razumeli njihovo ravnanje po nekaj desetletjih, v času, ko jih je zadela
							katastrofa – v času, ko jih je zgodovina zavrgla. Pri nas se je pisalo
							leto 1990. Tedaj je človek pričakoval, da jih bo zapustila napetost
							ideološkega voluntarizma, blodne sanje, da so bogovi, in da bodo spet
							dobile veljavo izvorne človeške prvine. Upali smo – spričo mnogih slabih
							izkušenj ne prav trdno – da bodo, osvobojeni pohujšljivih uspehov,
							zagledali sebe in svojo vlogo v zgodovini v njeni resničnosti.</p>
						<p>Že smo mislili, da jih bomo morali varovati pred obupom. Ne smemo namreč
							pozabiti, da je mrka senca Londonske liste s svojimi Zločini zoper mir,
							z Vojnimi zločini in Zločini zoper človečanstvo že grozila, da bo legla
							tudi nanje. V resnici smo pričakovali – in analiza politične prakse
							slovenske politične pomladi to obilno dokazuje – da bo Partija s svojo
							ideološko, policijsko in politično aparaturo sama začela proces
							zgodovinske demontaže. To smo upali in obenem že videli, da ima v
							prizadevanju za moralno in politično rehabilitacijo njihova prošnja za
							sklenitev mirovne pogodbe po državljanski vojni prioritetno mesto. </p>
						<p>Toda medtem ko smo mi tako dobročudno naivno razmišljali in upali, je že
							tekel po vsej komunistični hemisferi Evrope – in seveda tudi v Sloveniji
							– proces, ki je imel za cilj, da nas prehiti in že vnaprej nevtralizira
							naše tranzicijske načrte. V komunistični polovici Evrope se je bilo
							namreč že veliko prej izoblikovalo spoznanje – pomembno je, da tudi ali
							predvsem v Sovjetski zvezi – ki je njegovim nosilcem sporočalo, da s
							komunistično bojno napovedjo kapitalističnemu zahodnemu svetu nič ni in
							nikoli nič ne bo, ne zaradi kakih zunanjih okoliščin, ampak zato, ker je
							njihov družbeno-ekonomski koncept enostavno zgrešen in napačen. Tako
							napačen, da s kapitalističnim zahodom nikakor ne more tekmovati.
							Poznavalci – pripovedujem samo to, kar sem prebral – so ugotovili, da so
							nekateri ljudje v sovjetskem CK (o tem je nekaj zaslediti tudi v
							spominih, ki jih je napisal Mihail Gorbačov) prišli do spoznanja, da
							sovjetski sistem lahko obstaja le tako, da skozi zadnja vrata spušča
							elemente zahodnega sistema, kateremu je bil nekoč napovedal smrtni boj.
							Kaj bolj poraznega in uničujočega se ne bi moglo zgoditi. To spoznanje
							je postalo središče potresa, ki je postopoma – z apercepcijskimi
							sposobnostmi akterjev v posameznih državah – zajemalo celotno ideološko
							poloblo. Tudi Slovenijo. Če se prav spomnim, je Gorbačov ob obisku
							Jugoslavije poleg Beograda obiskal samo še Slovenijo. </p>
						<p>Naj bo že kakorkoli, indici kažejo, da je slovenska boljševiška elita,
							vedoč, da se bliža neizogibni konec, posegla v proces: sama je začela s
							tranzicijskim postopkom, ki so mu komunisti dali osnovno vodilo, da se
							mora vse tako spremeniti, da se bo čim manj spremenilo. </p>
						<p>Dovolite mi, da vam v podporo te misli preberem dve mnenji Karla Petra
							Schwarza, dopisnika za ugledni Frankfurter Allgemeine Zeitung, ki je,
							posebej za slovensko sodstvo, zapisal: Prvič: »Prave reforme so bile
							slovenskemu sodstvu prihranjene. Mnogi sodniki in državni tožilci so
							svojo v komunistični Jugoslaviji začeto dejavnost enostavno nadaljevali,
							kot da ne bi bilo nobene spremembe.« Drugič: »Resnične menjave elit v
							tej mali deželi sploh ni bilo. Z novimi političnimi elitami so se
							komunisti vrnili na oblast, njihove naveze so se reorganizirale in
							njihovi sodniki so ostali na svojih mestih v službi.« Kaj nam je
							storiti? To je sedaj naše vprašanje. </p>
						<p>Demokracija je politična skupnost, ki temelji na dopuščanju različnosti
							ali drugačnosti. Toda različnosti ali drugačnosti je več vrst. Tiste
							različnosti, ki so nekoč pripeljale v državljansko vojno, so takšne, da
							jih država, ki se je konstituirala po koncu državljanske vojne, ne more
							proglasiti za kompatibilne in jih sprejeti v novo ustavo (sicer ta
							ustava ne bi jamčila konca državljanske vojne). (Tu moram vstaviti
							kratko, a bistveno pripombo: Državljanska vojna v Sloveniji ni bila
								<emph>spopad</emph>, kot </p>
						<pb n="067"/>
						<figure>
							<graphic url="slike_z_90/z_90_37.png"/>
							<head>Ne, ni šlo samo za kri <name>Tamino Petelinšek</name>
							</head>
						</figure>
						<p>mnogi govorijo, ampak je bila napad – ideološki boljševiški napad na neko
							tradicionalno, a moderno evropsko družbo. Zaradi nekih notranjih in
							zunanjih okoliščin – ne zaradi superiornega družbenega koncepta
							napadalcev – je bil ta napad uspešen, a le začasno. Po pol stoletja se
							je moral odpovedati svojim družbenim ambicijam in dopustiti, da se je
							družba reorganizirala na osnovah, ki so v njej obstajale pred napadom,
							pred državljansko vojno.)</p>
						<p>Torej stran, ki je v slovenski državljanski vojni doživela poraz -
							razumljen v kontekstu spora, za katerega je v državljanski vojni šlo - v
							svoji zgodovinski staturi nima mesta v novi ustavi. Če konkretiziram: v
							slovenski državljanski vojni je stran, ki je izgubila, bila KPS s
							svojimi ideološkimi depandansami. To pa pomeni, da imajo nekdanji člani
							komunističnega commonwealtha sicer vse politične in človekove pravice,
							posamično in skupinsko, pod pogojem, da v ničemer, ne posamično in ne
							skupinsko, ne obnavljajo katerega od idejnih ali družbenih konceptov, ki
							bi spominjali na nekdanjo poraženo in obremenjeno totalitarno politično
							agenturo. </p>
						<p>Spoznanje, da bomo nekoč to morali storiti, ni samo stvar abstraktnega
							argumenta. Zgodovina nam s primerom porevolucijske Francije daje nauk,
							kakšna bo naša prihodnost, če se temu spoznanju ne bomo pokorili. Primer
							je zapleten in tukaj moremo nanj le opozoriti, a to moramo narediti, da
							boste bolj nazorno videli, kaj bo s Slovenijo, če v doglednem času ne
							bomo raziskali in zagledali, kakšen je bil moralni in zgodovinski domet
							boljševiškega angažmaja v naši zgodovini. Torej: </p>
						<p>Leto 1789 je začetek francoske revolucije, ki pa se je končala, kot je
							evropski laični in strokovni javnosti dokazal novejši francoski
							zgodovinar François Furet, šele v času predsednika Mitteranda – dvesto
							let pozneje. V nekem predavanju leta 1989 – pa seveda ne samo tam – je
							po mnenju nekega komentatorja Furet dokazal, da je šele »z Mitterandom
							Francija dosegla tisto demokratično stabilnost in toleranco, ki je
							prejšnje republike s svojim centralizmom, s svojim etatizmom, s svojim
							bojevitim antikrščanstvom in s svojimi posegi v avtonomno šolstvo ne
							samo niso dopuščale, ampak so jo načrtno preprečevale. Šele tedaj je
							Francija, kot je Furet zatrdil v nekem drugem predavanju deset let prej,
							dosegla konec »velike in dolge verske vojne«, šele tedaj je nastopila
							»stabilnost, ki je Francija ni poznala dvesto let«. </p>
						<p>Kot nezgodovinar seveda ne morem komentirati v podrobnosti. A nekaj me je
							tudi kot </p>
						<pb n="068"/>
						<p>laika prizadelo. To je bilo ponižanje, ki ga je Francija doživela v drugi
							svetovni vojni. Na kratko: </p>
						<p>Dober mesec po nemškem napadu, 10. maja 1940, se je francoska armada
							»slabo izvežbana, slabo opremljena, s pomanjkljivo letalsko in oklepno
							zaščito« začela neredno umikati. Že pred koncem junija je maršal Petain,
							zmagovalec bitke pri Verdunu leta 1916, po naročilu predsednika države
							prosil Nemce za premirje, pri čemer si je izpogajal pravico do ozemlja
							pod francosko upravo, kar seveda ni moglo skriti sramotnega nemškega
							darila. 10. julija je v Vichyju sklical narodno skupščino in tam »na dan
							bridkosti in žalosti« oklical »državo Francozov«. Kar si je Petain
							zamislil kot rešitev, tega so se kmalu polastile povsem druge sile –
							eden med njimi je bil tudi po vojni usmrčeni Pierre Laval – ki so
							zapeljale v povsem druge vode. </p>
						<p>Toda za našo misel je pomembno nekaj drugega. Spričo dejstva – na
							katerega opozarja tudi Furet – da so se ruski boljševiki neprestano
							sklicevali na jakobinsko prvino francoske revolucije, je na Sorbonni, pa
							tudi na drugih francoskih in evropskih univerzah v prvi polovici 20.
							stoletja, francosko revolucijo zasenčila ruska revolucija leta 1917. To
							pa je v veliki meri pripomoglo k temu, da je imela Francija poseben
							posluh za apele, ki so prihajali iz Kominterne, da je v obrambi proti
							»fašizmu« potrebno ustanavljati vlade »ljudske fronte«. Te pa vsaj v
							Franciji niso imele duha, da bi državo usposobile za kompetentno vojaško
							silo. </p>
						<p>Stanje, v kakršnem je država Slovenija, naša domovina, naša kultura, naše
							gospodarstvo, naš jezik, a vendar predvsem naša država, je takšno, da
							zahteva prisebnost, nepopustljivo prisebnost. Nas je premalo, da bi
							vzdržali dvesto let. </p>
						<p>Prisebnost ne pomeni nič drugega, kot biti to, kar si, biti pri sebi,
							biti resničen, biti človek. Stanje države ni nekaj, kar bi bilo zakopano
							sto klafter globoko pod zemljo in kar bi bilo treba šele odkopati.
							Stanje države je nekaj, kar hodi po cestah in ulicah, kar srečuješ po
							pisarnah in ustanovah, kar se razkazuje po medijih. Stanje države je
							nekaj, česar ni mogoče ne videti. Stanje države je stanje pameti. Pamet
							pa ni nekaj, kar prinesejo spričevala; tudi spričevala, a je vendar
							predvsem res, da pamet prihaja od poslušanja sveta in sebe, od
							razumevanja svojega srca in srca svojega bližnjega. In vendar!</p>
						<p>Že nekaj desetletij je od tega, kar sem prvič naletel na Yeatsovo pesem
							Drugi prihod in v njej prebral dva verza, ki mi potem nista šla več iz
							spomina. Vedno bolj sta se mi zdela resnična, vedno bolj, vse do danes: </p>
						<p>
							<emph>Medtem ko so najboljši brez vsakega prepričanja,<lb/>so najslabši
								polni strastne zagnanosti.</emph>
						</p>
						<p>Dovolite mi, da vam ju še enkrat preberem. </p>
						<p>
							<emph>Medtem ko so najboljši (najboljši ljudje) brez vsakega
								prepričanja, <lb/>so najslabši (najslabši ljudje) polni zagrizene in
								premetene delavnosti. </emph>
						</p>
						<p>Kar poglejte okoli sebe in se vprašajte, ali je mogoče povedati o tem
							svetu kaj bolj resničnega? Le kaj se je zgodilo? Le kam je šla skrb?
							Skrb, ki je, če hoče biti to, kar ji je bilo zaukazano biti od začetka,
							vedno tudi skrb za to, kar nisem jaz, za to, kar je predvsem drugi
							človek. Kdaj so ljudje pozabili, da ne morejo ničesar narediti zase, če
							hkrati ne naredijo kaj tudi za to, kar je drugo in kar je drugi. </p>
						<p>A naj vam še povem, kako pesnik William Butler Yeats pesem začenja?
							Začenja jo z neko podobo, potem pa to podobo še prevede v stvarni jezik.
							Podoba se glasi: </p>
						<p>
							<emph>Krožeč v vedno širših krogih<lb/>sokol ne sliši več
								sokolarja.</emph>
						</p>
						<p>Čeprav je ta podoba jasna in razumljiva, se Yeatsu zdi, da jo mora
							ponoviti v načinu vsakdanjega jezika: </p>
						<p>Stvari razpadajo, središče več ne drži. </p>
						<p>Tako je pesnik dosegel, da je njegova misel jasna vsakomur, človeku poetu
							in človeku fiziku. Človek ne razume več celote, je ne razume in je nima.
							Svet zanj ni več celota, vesolje zanj ni več celota. Tudi človek sam
							sebi ni več celota. Zakaj ne? Zato, ker nima zveze s svojim izvorom, ker
							se je tako zelo oddaljil od njega, da ne sliši več njegovih informacij;
							ker nima več bistvene obveščenosti. Z vsakim krogom je bolj sam, z
							vsakim krogom manj ve, kdo je. </p>
						<p>Za zaključek mi dovolite, da vam pokažem še en prizor. V nedeljo, ne
							dolgo tega, sem bil povabljen k številni družini na kosilo. Pri hiši
							imajo navado, da pred kosilom preberejo nedeljski evangelij, in če imajo
							pri hiši gosta, ta čast pripada njemu. Tako sem tiste nedelje tam jaz
							prebral zgodbo o usmiljenem Samarijanu. Besedilo sem seveda poznal, saj
							sem ga že velikokrat slišal in kdaj mogoče tudi prebral. A tisto branje
							za mizo je bilo nekaj posebnega. Vsaj tak vtis je naredilo name. Ko sem
							evangelij prebral in knjigo odložil, me je obšel občutek, da tako
							pomembnega besedila še nikoli nisem imel v rokah. Seveda </p>
						<pb n="069"/>
						<p>je izrednih besedil v tej knjigi cela vrsta. A občutje v meni je
							vztrajalo, obenem pa me je obšla tudi misel, da tega, kar čutim, ne sebi
							ne drugemu ne bi znal povedati. Da besede, s katerimi razpolagam, za to
							ne bi zadostovale. In tako je ostalo. </p>
						<p>Vse do časa, ko sem začel intenzivno misliti na to, kaj bi bilo mogoče in
							potrebno povedati slovenskemu svetu v Rovtah 25. avgusta. Takrat pa se
							mi je naenkrat zazdelo, da bi bilo treba tri stvari reči in bi jih
							slovenski svet moral vedeti: </p>
						<p>Pravega prepričanja, da je za ta svet potrebno nekaj storiti, ni, ker v
							ljudeh ni tistega naravnega občutja in začetne naravnanosti, ki ji
							pravimo <emph>usmiljenje</emph>. Usmiljenja pa zato ni, ker ljudje,
							»krožeč v vedno širših krogih« okoli svojega središča, ne slišijo Boga
							in njegove besede. </p>
						<p>Enega zadnjih papežev navajajo, da je za Evropo rekel, ali bo krščanska
							ali pa je ne bo. Včasih smo morda mislili, da so to pač pobožne besede.
							Kaj pa naj papež reče? Sedaj pa se vedno bolj zavedamo, da so te besede
							zrasle iz globinskega spoznanja. Antična krščanska Evropa je bila
							dvožariščna, nosila sta jo <emph>razum</emph> in <emph>vera</emph>. Njen
							človek, evropski človek, je bil zato cel človek, nosile so ga ambicije
								<emph>znanosti</emph> in obljube <emph>evangelijev</emph>. </p>
						<p>Današnja Evropa pa je eno od dveh žarišč ugasnila, da ji je ostal samo
							razum, samo védenje. Na njem je obljubljala postaviti sistem, ki bo,
							kakor je rekel T. S. Eliot, <emph>tako popoln, da človeku ne bo več
								treba biti dober</emph>. A je ta »druga« Evropa čez nekaj stoletij
							postavila svet, ki so ga zaznamovala imena Auschwitz, Gulag, Kolima,
							Barbarin rov, Goli otok, Krimska jama in nešteto drugih. Samo v
							Sloveniji jih je šeststo.</p>
						<p>George Rendell, britanski veleposlanik pri jugoslovanski begunski vladi v
							Londonu, je v svojih spominih zapisal, da so Slovenci mogoče edini zares
							katoliški narod v Evropi. In ko smo pozneje kdaj premišljali, zakaj je
							ravno Slovenijo doletelo, kar jo je doletelo, si pravimo, da je to pač
							zato, da bi mi danes, ko Evropa lovi svoje ravnotežje in še ne ve, če ga
							bo našla, vedeli – ali bolj vedeli – kje moramo stati in česa nikakor ne
							smemo pozabiti, če hočemo živeti. </p>
						<p>Dragi prijatelji! Ko sem sprejel odgovorno nalogo, da za ta slovesni dan
							poiščem nekaj besed, sem pomislil, da je na tako pomembnem kraju
							potrebno najti besede, ki bodo veljale za vse Slovence. Besede za tisto,
							kar moramo vsi vedeti in kar moramo nositi v spominu, da ne bomo preveč
							kaznovani za svojo zgodovinsko neprisebnost. O tem kraju posebej torej
							nismo govorili. O množici fantov in mož, ki jih nenadoma ni bilo več.
							Bili so mladi, z veliko večino so bili vsi mladi. V Teharjah smo videli,
							kako je mlademu človeku težko umreti. Ko je politkomisar Škulj prebral
							smrtno obsodbo Jožetu Kramplju iz vasi pod Turjakom, smo zaslišali krik,
							ki ga ni bilo mogoče pozabiti. Nobeden od tistih, ki smo takrat tam
							stali, ga ni pozabil. Pokojni dr. Tine Velikonja je, če je beseda
							nanesla na Teharje, govoril samo o tistem kriku. Tako težko je umreti
							mlademu človeku. In koliko jih je bilo. Samo iz tega kraja jih je bilo
							čez dvesto. Človek se ob tej nedoumljivosti sprašuje: Kako si ti ljudje
							še upajo hoditi po Sloveniji! Kako si po vsem tem še upajo hoditi po
							Sloveniji! In vi, ki ste ostali, koga so poslali nad vas? Hudobne
							učiteljice, pokvarjene novinarje, ljudi iz aparata, ki so iz posvečene
							tkanine narodove tragedije trgali niti in z njimi krpali svoje bedne
							kariere. Koliko krivic, koliko nesramnih laži, koliko žalitev so morali
							vaši ljudje prenašati v zamolkli tišini svojih misli! A vendar. Ne smemo
							ostati v sebi! Misliti moramo na Slovenijo. Posebej danes moramo misliti
							na Slovenijo! Posebej danes moramo misliti nase tako, da mislimo
							prvenstveno na svojo domovino!</p>
						<p>Kako bi naš spomin razširili čez vso Slovenijo danes, ko smo se tukaj
							zbrali, da obnovimo spomin na dan pred dvajsetimi leti, ko so bile tu
							postavljene farne spominske plošče? Mar ne bi bil ta spomin še najbolj
							veljaven, trajen, in imen, na teh kamnih zapisanih, vreden, če bi se med
							nami, seveda predvsem med tistimi, ki ste organizirali in oblikovali ta
							mogočni množični spomin, spočela misel na <emph>Vseslovenski odbor za
								farne spominske plošče</emph>. Pomislite, kaj bi pomenilo za
							Slovenijo, če bi se dvestokrat na leto zbrali v eni od far – toliko je
							namreč vseh plošč – in po nedeljski maši pred ploščo zmolili nekaj
							molitev ali prebrali kratko besedilo, prebrali imena na plošči in bi kdo
							še kaj povedal. Na ta način bi se v kraju obnavljal spomin, fara bi
							postajala vedno bolj eno, ne samo v prostoru, ampak tudi v času. To bi
							bil dan, ko bi v kraj pritekale energije, ki bi ljudem dajale moč
							preživeti v vsakem času.</p>
						<p>Če bi se v Rovtah prebudili ljudje, ki bi jih velika in plemenita misel
							vodila, da bi to dejanje uresničili in vodili, bi ne samo svojemu kraju,
							ampak vsej Sloveniji prinesli občutek zadovoljstva, da so sedaj njihovi
							ljudje, pa naj bodo že kjerkoli, v resnici doma; v tem, kar so bili, kar
							so sedaj in kar bodo za zmerom. </p>
						<pb n="070"/>
					</div>
				</div>
				<div type="div2">
					<head>Ob povratku škofa Rožmana (II. del)</head>
					<docAuthor>Anton Drobnič</docAuthor>
					<div type="div3">
						<p>V prvem delu mojega poročila (ZAVEZA 89) sem na kratko opisal, kako
							brezupno in neuspešno je bilo prizadevanje za sodno obnovo kazenskega
							postopka proti škofu Rožmanu, boj pravnika z boljševiško formiranimi in
							komunistični revoluciji predanimi sodniki ljubljanskega okrožnega in
							višjega sodišča. Že po prvem sodnem krogu sem spoznal, da normalne
							obnove ne bo, saj se je hitro pokazalo, da bo sodišče uporabilo vsa
							dovoljena in tudi nedovoljena sredstva in postopke, da bo obnovo
							zavrnilo ali vsaj odložilo v nedosegljivo prihodnost. Treba je bilo
							misliti na drugo rešitev!</p>
						<p>Druga možnost ali drugo izredno pravno sredstvo je bila zahteva za
							varstvo zakonitosti. Slabost te poti je, da ne vodi k iskanju resnice, k
							spremembi ugotovljenega dejanskega stanja, ampak lahko popravi samo
							napačno uporabo predpisov ob nespremenjenih dejanskih ugotovitvah.
							Prednost te poti pa je, da je odločanje enostopenjsko, kar onemogoča
							neskončno ponavljanje in zavlačevanje. Udeleženih je manj oseb, postopek
							je enostavnejši in odločiti je treba o manjšem številu vprašanj. Sojenje
							je pridržano vrhovnemu sodišču, pri katerem je vsaj načeloma manj
							možnosti za politično ali ideološko sprenevedanje ali drugačno
							pristranskost.</p>
						<p>Zahtevo za varstvo zakonitosti sem začel pripravljati - drugače kot
							zahtevo za obnovo – sam, brez vednosti drugih tožilcev. Večino dela,
							posebno pisanje, sem opravil doma. Med študijem in pravno analizo
							kazenskega postopka in sodbe proti Rožmanu pa sem spoznal, da je
							krivična in nezakonita tudi obsodba drugih slovenskih obsojencev. Ko je
							bila spomladi 1998 zahteva glede obsodbe škofa Rožmana že napisana, sem
							jo zato razširil še na obsodbo drugih štirih slovenskih obsojencev: div.
							generala Leona Rupnika, upravnika policije dr. Lovra Hacina, ministra
							dr. Miha Kreka in domobranskega polkovnika Milka Vizjaka. Priprava
							zahteve se je zato zavlekla do jeseni 1998 in se približala koncu mojega
							tožilskega mandata. </p>
						<p>Zahtevo za varstvo zakonitosti sem preko Okrožnega sodišča v Ljubljani
							vložil 6. novembra 1998. Do 3. decembra, ko se je končal moj mandat, se
							ni zgodilo nič. Od 3. decembra naprej je vrhovno tožilstvo vodil moj
							dotedanji namestnik Jože Friedl, ker se politiki niso mogli dogovoriti
							in imenovati novega generalnega državnega tožilca. Po zakonu bi sicer
							moral sam ostati na položaju do nastopa novega generalnega tožilca,
							vendar tega nisem hotel, ker me je tedanji minister za pravosodje Tomaž
							Marušič v sodelovanju s predsednikom vrhovnega sodišča dr. Mitjo
							Deisingerjem in predsednikom državnozborske komisije za volitve in
							imenovanja poslancem Maksom Lavrincem »razrešil« že 14. novembra, Zveza
							borcev in poslanec Zmago Jelinčič pa so že prej kričali, naj mi državni
							zbor odvzame mandat vsaj en dan pred potekom. </p>
						<p>Po mojem odhodu so o moji vložitvi zahteve za varstvo zakonitosti
							razpravljali na sestanku vrhovnih tožilcev. Pri tej razpravi se je
							izkazal dr. Zvonko Fišer, sedanji generalni državni tožilec, ki naj bi
							po pripovedi prisotnih rekel, da pri tej zahtevi ne gre za pravno ampak
							za politično zadevo, o kateri naj odloča politika in ne tožilstvo, mojo
							vložitev zahteve za sodno varstvo pa zato označil za »pobalinstvo«. </p>
						<p>Nova generalna državna tožilka je bila imenovana 12. marca 1999 in takoj
							po prisegi za javno televizijo izjavila, da bo vloženo zahtevo za
							varstvo zakonitosti proti obsodbi škofa Rožmana umaknila, češ da
							»zahteva ni v narodnem interesu«. Že čez štiri dni je to tudi v resnici
							storila in 16. marca sodišču sporočila, da umika zahtevo, »ki jo je
							vložil Anton Drobnič kot generalni državni tožilec«. Okrožno sodišče je
							s sklepom sodnice Milene Jazbec Lamut umiku brez pomisleka ugodilo in
							zahtevo zavrglo, tako da ta do vrhovnega sodišča sploh ni prišla. </p>
						<p>Katere sodne vloge je dovoljeno umakniti in kdaj jih upravičenec lahko
							umakne, natančno določajo predpisi o kazenskem postopku. Tedanji zakon
							umika moje zahteve za varstvo zakonitosti ni dovoljeval. Zahtevo je smel
							vložiti samo vrhovni državni tožilec, o njej je lahko odločalo samo
							vrhovno sodišče. Bilo bi sramotno za pravosodje, če bi vrhovno tožilstvo
							svoje odločitve kar spreminjalo, in žaljivo za vrhovno sodišče, če bi mu
							tožilstvo poslalo nepremišljeno zahtevo in jo nato umaknilo. Umik
							zahteve in sodni sklep o zavrženju zahteve sta zato nezakonita in za
							pravno državo sramotna.</p>
						<p>Drugo vprašanje je, kako in od kod je nova vrhovna tožilka poznala
							zahtevo, da jo je takoj razglasila za nasprotno narodnemu interesu,
							preden je pravno in dejansko prevzela </p>
						<pb n="071"/>
						<p>posle generalne državne tožilke in dobila pravico in dejansko možnost za
							pregled spisov. In po katerih merilih je ocenila narodni interes, zlasti
							pa, po katerem zakonu je bila za takšno oceno pristojna? </p>
						<p>Zdenka Cerar s svojo neučakano javno izjavo in nepremišljenim umikom moje
							zahteve ni zagrešila samo sramotne strokovne napake, kot se je izkazalo
							v nadaljnjem postopku, ko je vrhovno sodišče zahtevi ugodilo, storila je
							tudi zlorabo uradnih pravic, ko je v kazenskem postopku zavestno
							odločala po interesih in ne po zakonu, kot bi morala, pri tem pa je bila
							še tako nespametna, da je ta zločin kar sama javno opisala in
							razglasila. Tudi kasneje je pred kamerami rada nastopala in »strokovno«
							povedala mnogo neumnosti!</p>
						<p>Ni potrebno ugibati, od kod Zdenki Cerar navodilo za tako sramotno
							dejanje, ki ga sama nikakor ne bi bila zmožna. Na vrhovni položaj v
							tožilstvu je bila postavljena po volji zadnjega vodje totalitarne
							partije Milana Kučana. Z njim je še iz časov študija tesno sodelovala,
							on je tudi iznajditelj in glavni nosilec »nacionalnega interesa«.
							Neznano je, ali je tožilka partijskemu navodilu o narodnem interesu
							podlegla zaradi slepe zvestobe partiji, ali zaradi nesposobnosti
							pravnega razmisleka ali - kot vse kaže - zaradi obojega skupaj. Znano pa
							je, da je s tem interesnim dejanjem sama zanikala in za vedno pokopala
							svojo tako hvaljeno »strokovnost«. Boljševikom so besede vedno bile samo
							sredstvo za prevaro ali ustrahovanje.</p>
						<p>Zdenka Cerar pa se ni zadovoljila samo z nezakonitim in do mene kot
							vložnika skrajno nespodobnim umikom zahteve. Svoje nečastno dejanje je
							nadaljevala tudi z neposredno lažjo. Na pismo treh civilnih združenj,
							Združenih ob lipi sprave, Civilne družbe za demokracijo in pravno državo
							in Društva za ureditev zamolčanih grobov, v katerem so vprašali o
							rehabilitaciji škofa Rožmana, je generalna državna tožilka 13. 9. 1999
							odgovorila z uradnim pismom št. Tu-305/99-2, v katerem je zapisala, da
							je zahtevo za varstvo zakonitosti umaknila, »ker je njen predhodnik
							predlagal razveljavitev sodbe zoper vse obsojence v isti sodbi, ki so
							predstavljali vrhove slovenske kolaboracije, med drugim tudi nemškega
							komandanta Ervina Rösenerja«. Združenja je še prosila, naj o zapisanem
							seznanijo svoje člane! Tudi tukaj se ni pokazala samo njena moralna
							rahlost, ampak tudi njena nepremišljenost, saj bi morala vedeti, da je
							zahteva javno dostopna uradna listina in bo njena boljševiška laž hitro
							odkrita. </p>
						<p>Zaradi te laži sem na Okrožnem sodišču v Ljubljani proti Cerarjevi pred
							devetimi leti vložil odškodninsko tožbo na podlagi določbe 2. odst. 26.
							člena Ustave RS, ki predpisuje pravico oškodovanca, da terja odškodnino
							neposredno od tistega državnega funkcionarja, ki mu je škodo povzročil.
							Predolgo in utrujajoče bi bilo navajati vse sprenevedanje in
							»strokovnosti«, ki jih je toženka navajala v odgovor. Sodnica Katarina
							Parazajda je s sodbo št. P 2859/2004-III novembra 2007 zahtevek
							zavrnila, češ da toženka kot privatna oseba za laž državnega organa ni
							odgovorna in da njen zapis tudi ni žaljiv. Mojo pritožbo zoper to sodbo
							je senat Višjega sodišča v Ljubljani v sestavi Irene Veter kot
							predsednice, Zvoneta Strajnarja kot poročevalca in Antona Panjana kot
							poročevalca zavrnil, prav tako je senat vrhovnega sodišča, ki so ga
							sestavljali Anton Frantar kot predsednik in člani Aljoša Rupel, mag.
							Nina Betetto, dr. Mateja Končina Peternelj in Janez Vlaj s sodbo II Ips
							III/2009 z dne 10. 9. 2012 zavrnil revizijo zoper sodbi na nižjih
							sodiščih s pozornosti vrednim stališčem, da ustavna določba 26. člena ne
							daje nobene pravice oškodovancu, ampak le zakonodajalcu, da lahko
							neposredno odgovornost povzročitelja določi z zakonom, česar pa ta
							doslej ni storil! Ali je ustavna določba o neposredni odškodninski
							odgovornosti državnih funkcionarjev res prazna slama, ali za povzročeno
							škodo res niso odgovorni in so drugačna zagotovila politikov samo bajke
							za naivne, bo moralo povedati ustavno sodišče, ko bo odločilo o moji
							ustavni pritožbi, vloženi 31. 12. 2012.</p>
						<p>Po zavrnitvi zahteve za obnovo postopka in umiku zahteve za varstvo
							zakonitosti ni bilo več nobenega pravnega sredstva in nikogar, ki bi
							lahko zahteval rehabilitacijo škofa Rožmana. Zato sem novemu ministru za
							pravosodje dr. Lovru Šturmu predlagal takšno spremembo zakona o
							kazenskem postopku, da bi izredna pravna sredstva v korist umrlih
							duhovnikov in redovnikov smeli vložiti tudi predstojniki njihovih
							verskih skupnosti. To se je zgodilo jeseni 2005 z novelo ZKP-G. </p>
						<p>Takoj sem prosil za sprejem pri nadškofu Alojzu Uranu, ki pa nad mojo
							prošnjo, naj za škofa Rožmana da pooblastilo za novo zahtevo za varstvo
							zakonitosti, ni bil ravno navdušen, češ da vprašanje škofa Rožmana še ni
							razčiščeno. Po mojem nekoliko preživahnem pojasnilu, pri katerem se je
							celo polomil dragocen stol v škofovi sprejemnici, pa je molče vstal in
							odšel v sosednjo pisarno, se vrnil s podpisanim pooblastilom in mi ga
							prav tako molče izročil. Zahvalil sem se in mu rekel le, da bo na ta
							podpis kmalu lahko ponosen. </p>
						<pb n="072"/>
						<figure>
							<graphic url="slike_z_90/z_90_38.png"/>
							<head>Pravnost slovenskega sodstva <name>Tamino Petelinšek</name>
							</head>
						</figure>
						<p>S hčerko Lidijo Grbec, ki je odvetnica, na katero se je glasilo
							pooblastilo, sva pripravila novo zahtevo za varstvo zakonitosti, ki je
							le nekoliko izboljšano besedilo prve zahteve, dopolnjeno s predlogom, da
							se izločijo vrhovni sodniki, ki so bili ali so še člani katere od
							komunističnih partij ali njihovih naslednic. Vložena je bila konec
							decembra 2005. </p>
						<p>Na to zahtevo je Alenka Mežnar, spec. vrhovna tožilka, vložila odgovor, v
							katerem je predlagala, naj vrhovno sodišče sodbo tako spremeni, da bo
							Rožman oproščen vseh vojnih zločinstev, obsojen pa za vsa dejanja
							kolaboracije, ki jih je v očitnem nasprotju z mednarodnim vojnim pravom
							opisala v pravem boljševiškem traktatu še bolj baročno kot prvotna
							sodba. Pri tem pa tako kot vseh šest dolgih sodnih odločb v postopku za
							obnovo tudi ona ni niti z besedo omenila partizanskega nasilja in
							terorja boljševiške revolucije. Za pravosodje, ki je najdalj v
							boljševizmu zaostali del slovenske družbe, komunistične revolucije pač
							ni. Bi jo sodniki videli, če bi veliki spomenik revoluciji prestavili
							pred sodišče, morda pa bi pomagalo, če bi sodišče premestili k Hudi
							jami? Ne, ker nočejo videti! Seveda je obramba na tožilkino izjavo
							temeljito odgovorila.</p>
						<p>Tedanji predsednik vrhovnega sodišča Franc Testen je predlog, naj se
							sodniki - komunisti sami izločijo, spremenil v formalno zahtevo za
							izločitev in jo nato zavrnil, češ da so sodniki že ob izvolitvi v trajni
							mandat bili spoznani za »osebnostno primerne«, zato »je mogoče povsem
							zanesljivo sklepati«, da dvom o njihovi nepristranskosti ni upravičen.
							Zakaj potem v zakonu predpisi o izločitvi, ni smel povedati, saj bi se
							drugače morali izločiti skoraj vsi vrhovni sodniki. </p>
						<p>Vrhovno sodišče Republike Slovenije je 1. 10. 2007 s sodbo št. I Ips
							51/2006 v senatu vrhovnih sodnikov svetnika Marka Šorlija kot
							predsednika in članov Petra Hauptmana, svetnika Branka Masleše, Pavla
							Dolenca ter Maje Tratnik ugodilo zahtevi za varstvo zakonitosti in
							pravnomočno sodbo glede obsojenih dr. Gregorija Rožmana in dr. Mihe
							Kreka razveljavilo in zadevo vrnilo Okrožnemu sodišču v Ljubljani v novo
							sojenje. Sodbo je pospremilo s posebnim sporočilom za javnost z dne 11.
							10. 2007, v katerem opozarja na ne dovolj raziskano preteklost in na
							javni interes za raziskavo povojnih kazenskih procesov, s čimer je
							neposredno zavrnilo izjavo Zdenke Cerar, da zahteva ni v narodnem
							interesu.</p>
						<pb n="073"/>
						<p>#stran ima sivo ozadje#</p>
						<p>NOVA SLOVENSKA ZAVEZA <lb/>Ljubljana, Beethovnova ulica 5</p>
						<p>Ljubljana, 20. januarja 2009</p>
						<p>Velecenjeni gospod<lb/>msgr. ALOJZ URAN<lb/>ljubljanski nadškof in
							metropolit,<lb/>predsednik Slov. škof. konference</p>
						<p>Spoštovani gospod nadškof in predsednik konference!</p>
						<p>Letos jeseni, natančno 16. novembra 2009, bo minilo 50 let od smrti
							ljubljanskega škofa in velikega kanclerja Teološke fakultete v Ljubljani
							dr. Gregorija Rožmana. Obenem bo jeseni najkasneje 1. 10. 2009 v skladu
							z novim kazenskim zakonom dokončno ustavljen montirani kazenski
							postopek, ki ga je proti škofu vodila nekdanja komunistična totalitarna
							oblast. Ustavitev 63-letnega preganjanja in pol stoletja po smrti
							preganjanega škofa, enega od vaših velikih prednikov, je nedvomno
							skrajni čas za temeljni premislek o njegovem življenju in delu v dobi
							najtežjih preizkušenj in trpljenja slovenskega naroda, o njegovem pomenu
							za ljubljansko škofijo in njene vernike. Prepričani smo, da boste letos
							tako v ljubljanski nadškofiji in v novomeški škofiji kot v vsej
							slovenski Cerkvi, ki jo usmerja Slovenska škofovska konferenca, temu
							premisleku dali tako potreben teološki in zgodovinski poudarek kot nujen
							organizacijski okvir, zlasti pa ustrezno duhovno pripravo in zagon. </p>
						<p>Posebej pa bi radi opozorili na dejstvo, da je škof dr. Gregorij Rožman
							tudi po 50 letih še vedno pokopan v tuji zemlji, tam daleč v ameriškem
							Lemontu, kjer njegov grob obišče le malo Slovencev. S stališča osnovne
							človeške spodobnosti, pradavne kulture in verske zvestobe je zadnji čas,
							da že drugi rod vernikov po smrti škofa Rožmana in že peti njegov
							škofovski naslednik njegove posmrtne ostanke preneseta domov v svobodno
							in samostojno Slovenijo in jih pokopljeta med njegovimi verniki in
							njegovimi duhovniki na ljubljanskem pokopališču pri Sv. Križu, kjer bo
							njegov grob lahko našel in obiskal vsak Slovenec. </p>
						<p>Zelo nekrščansko in nekulturno bi bilo, za voditelje pa nečastno, če bi
							se jeseni 50. obletnice Rožmanove smrti morali v Ljubljani spominjati
							samo ob njegovi sliki, saj v škofijskem mestu nima še nobenega javnega
							spomenika ali javne spominske plošče. Nečastno zlasti zato, ker za
							prenos škofovih posmrtnih ostankov v domovino ni nobenih niti pravnih
							niti dejanskih ovir ali zadržkov razen nepotrebnega in tako za pokojnega
							škofa in sedanjo Cerkev kot za vernike in narod žaljivega obzira do
							škofovih obrekovalcev in zločinskih preganjalcev, nerazumljivega obzira
							do brezobzirnih nasprotnikov škofa, vernikov in Cerkve. </p>
						<p>Ob spominu na škofa Rožmana ne smemo prezreti niti napovedi Slovenske
							škofovske konference, da bo prihodnje leto v Ljubljani vsenarodni
							evharistični kongres, na katerega je povabljen in pričakovan tudi papež
							Benedikt XVI. Zadnji slovenski evharistični kongres je bil tik pred
							drugo svetovno vojno, pripravil in vodil ga je prav škof dr. Gregorij
							Rožman. Kaj bodo o tem vernikom, narodu in svetu pa tudi samemu papežu
							povedali prireditelji in voditelji prihodnjega kongresa, kako se bodo
							izgovorili, če bo Rožmanov grob še vedno pozabljen v tujini? Molčati o
							škofu Rožmanu ne bo več mogoče!</p>
						<p>Zaradi vsega povedanega je Nova slovenska zaveza, ki je nosilka
							avtentičnega spomina na slovenski odpor proti komunistični revoluciji,
							prepričana, da se je potrebno takoj odločiti in pravočasno pripraviti
							vse, kar je nujno tako na duhovnem, verskem in informacijskem kot na
							pravnem, družbenem in organizacijskem področju, da bomo škofove
							zemeljske ostanke lahko še pred 16. novembrom 2009 prenesli v domovino
							in jih pokopali, kot se spodobi in je pravično. </p>
						<p>Spoštovani gospod nadškof in predsednik slovenske konference! Prosimo
							vas, da z našo prošnjo in pričakovanjem seznanite tudi druge vaše
							sodelavce in člane Slovenske škofovske konference. Novomeškemu škofu
							gospodu Andreju Glavanu, ki je tudi Rožmanov naslednik na delu nekdanje
							ljubljanske škofije, pa sami pošiljamo izvod te pobude, enako tudi
							frančiškanom v Lemontu. </p>
						<p>Prosimo, da bi Bog blagoslovil to naše in – prepričani smo – tudi vaše
							delo in prizadevanje in vse vodil po pravi poti proti dobremu cilju!</p>
						<p>Z iskrenimi pozdravi in spoštovanjem!</p>
						<p>NOVA SLOVENSKA ZAVEZA<lb/>predsednik Anton Drobnič</p>
						<pb n="074"/>
						<p>Vrhovno sodišče je sodbo razveljavilo tudi zato, ker sta bila Rožman in
							Krek sojena v odsotnosti in se nista mogla zagovarjati. Zaradi njune
							smrti te bistvene procesne napake ni bilo več mogoče odpraviti, zato je
							obramba oktobra 2007 predlagala, naj sodišče kazenski postopek ustavi.
							Okrožno državno tožilstvo v Ljubljani pa je po okrožni tožilki Katjuši
							Čeferin šele februarja 2009 sodišču sporočilo, da umika obtožbo proti
							škofu Rožmanu za vojne zločine. Okrožno sodišče v Ljubljani je nato
							10.4.2009 po sodnici Mateji Lužovec s sklepom št. II K 322/2007 ustavilo
							kazenski postopek proti dr. Gregoriju Rožmanu in dr. Mihi Kreku, ker za
							nadaljevanje ni procesnih predpostavk in ker je tožilka del obtožbe za
							vojne zločine umaknila. </p>
						<p>Tako je po dolgih letih mojega »pobalinstva« in prizadevanj proti
							»interesu naroda« le prišlo do nedvomne sodne rehabilitacije škofa
							Rožmana in ministra Kreka, čeprav bi tožilstvo in sodišče lahko postopek
							še zavleklo do 1. oktobra 2009, ko bi po noveli zakona o kazenskem
							postopku novo sojenje zastaralo in bi prišlo le do formalne ustavitve.
							Nekaj o tem, kakšne razredne učenosti in nesmisle so ob ustavitvi
							postopka proti škofu Rožmanu napisali zaslužni socialistični profesorji
							in časnikarji centralnih medijev, sem že zapisal. Vsega je preveč in se
							bo moral v to greznico spustiti še kdo mlajši.</p>
						<p>Nova Slovenska zaveza je 20.1.2009 predsedniku Slovenske škofovske
							konference Alojzu Uranu poslala pismo, v katerem škofa obvešča o
							spremembi zakona in o ustavitvi postopka proti škofu Rožmanu najkasneje
							1. oktobra, opozarja na 50. obletnico škofove smrti 16. novembra in
							poziva k prekopu njegovih posmrtnih ostankov. Kopijo te poslanice je
							dostavila še novomeškemu škofu in frančiškanom v Lemontu. Doslej na to
							poslanico ni dobila nobenega odgovora od nobenega naslovnika.</p>
						<p>Pač pa je ljubljanski nadškof Alojz Uran v nedeljo 15. 11. 2009 v
							ljubljanski stolnici daroval mašo ob 50. obletnici Rožmanove smrti.
							Javnost je o tem obvestila Nova Slovenska zaveza in s tem napolnila
							stolnico. Po slovesni maši se je nadškof s spremstvom podal proti
							glavnemu vhodu v cerkev in se kmalu zopet vrnil h glavnemu oltarju.
							Nihče ni ničesar pojasnil in šele naslednje dni smo lahko videli, da je
							blagoslovil nov nagrobni kamen nad sedanjo grobnico z napisom, da je
							škof Rožman »pokopan v Lemontu«. </p>
						<p>Po tej maši sem nadškofu Uranu rekel, da je treba misliti še na prekop.
							Nasmehnil se je in mi kratko odgovoril: »Da, sedaj je vse pripravljeno
							in urejeno.« Kako je pripravljeno in urejeno, nisem izvedel, nadškof
							Uran pa je 29.11.2009, torej dva tedna po maši za Rožmana odstopil.
							Upanje je zato hitro minilo, zlasti ker tudi dosleden molk vseh namesto
							odgovora na našo poslanico ni mogel biti slučajen. Precej megleno se je
							povrnilo šele po treh letih, ko smo pozimi 2013 prebrali sporočilo
							nadškofa dr. Antona Stresa. Megleno zato, ker se je nadškof skliceval na
							Milana Kučana kot pobudnika prekopa in navajal njegovo »dovoljenje« za
							prekop tudi brez rehabilitacije, kar bi bilo seveda ugodno za nadaljnje
							manipulacije z Rožmanom, pri tem pa se je navedba končala pred Kučanovim
							navodilom, da mora prekop biti »brez triumfalizma«. Po pogrebu smo iz
							zapisa v Družini izvedeli še za navodilo, ki ga je že ob Rožmanovi smrti
							leta 1959 UDBA poslala škofu Vovku, ki je v Rožmanovi odsotnosti
							upravljal ljubljansko škofijo, da ob smrti škofa Rožmana ne smejo
							zvoniti in da smrti ne smejo oznaniti po cerkvah. </p>
						<p>Vse ukazano se je tudi zgodilo: ob pogrebu nobenega govora, oznanila po
							cerkvah ni bilo, zvonovi, ki so se ob maršalovi smrti pregreli, so bili
							ob škofovem pogrebu nemi, objavo pogreba v Družini je večina bralcev
							prejela šele dan po pogrebu, tudi pri Novi Slovenski zavezi smo za
							Rožmanov pogreb izvedeli iz Lemonta. Tako so ljubljanskega škofa dr.
							Gregorija Rožmana 13. 4. 2013 v njegovi stolnici pokopali po obredu
							svete matere Cerkve, dopolnjenem po protokolu UDBE in po navodilu
							komunističnega vodje Milana Kučana.</p>
						<pb n="075"/>
					</div>
				</div>
				<div type="div2">
					<head>Neomajno zvest slovenski domoljub<note place="foot" n="9">Avtorica je
							besedilo kot slavnostna govornica prebrala na letošnji spominski
							slovesnosti v Šentjoštu nad Horjulom.</note>
					</head>
					<docAuthor>Helena Jaklitsch</docAuthor>
					<div type="div3">
						<p>Sedemdeset let je minilo od obiska škofa Gregorija Rožmana v Šentjoštu.
							Samo slutim lahko, s kakšnim ponosom, s kakšnim veseljem in spoštovanjem
							so takrat domačini pričakovali škofa, ki je vodil Cerkev v Sloveniji v
							njenem najhujšem obdobju. 70 let nazaj je škof dr. Gregorij Rožman
							podelil zakrament svete birme prav v kraju, kjer je v obrambi pred
							partizanskim nasiljem nastala prva vaška straža. Škof je vaščanom
							prinesel tolažbo in jim okrepil vero v Kristusa, vendar tudi sam ni
							odšel praznih rok. Prepričana sem namreč, da se je tu, med ponosnimi in
							vernimi katoličani škof takrat spočil in naužil ne samo lepot tega
							kraja, temveč predvsem pristnega in gorečega slovenstva, pokončnosti in
							upanja, da bo slovenski človek spoznal in doumel globino sovraštva, ki
							ga je prinašal komunizem. Tu je gotovo začutil odločnost, ki je jasno
							sporočala »naše domovine in vere ne damo«. Zagotovo mu je tudi to
							srečanje dalo moči, da je zdržal vso jezo in bes medvojne komunistične
							oblasti, ker se ni vdal ustrahovanju brezbožnega komunizma in njegovih
							podložnikov. Prav zaradi tega so mu ti podložniki, ki so postali
							oblastniki, sodili za tiste zločine, ki jih je povojna oblast pravzaprav
							prepoznavala znotraj same sebe – zločine proti narodu, proti slovenstvu
							in tisočletni slovenski krščanski zgodovini. Ko so na sojenju vpili
							»izdajalec«, so v resnici vpili proti samim sebi. Rožmana takrat, ko so
							mu sodili, ni bilo v Sloveniji, zato ga v svojem besu niso mogli ubiti.
							Vsaj ne fizično. So pa dolga desetletja ubijali njegovo dobro ime,
							blatili njegovo delo, zaničevali njegovo skrb za Slovence. Veliki petek
							za škofa Rožmana ni trajal samo en dan, temveč desetletja, ki jih je
							moral preživeti v izgnanstvu. Ne samo živ, temveč tudi mrtev dolgo časa
							ni našel miru v slovenski zemlji. Vse do letošnjega aprila, ko smo ga
							mnogi v ljubljanski stolnici pospremili na njegovi zadnji poti. Bilo je
							to slovo od velikega slovenskega domoljuba in pastirja, ki je bil zvest
							svoji domovini do konca. Naj si tu izposodim besede še enega velikega
							Slovenca, ki si je moral zaradi bratomornega komunizma svoj dom
							ustvariti daleč od domovine, ki jo je imel tako rad, sedaj že pokojnega
							Božidarja Finka: »Gregorji Rožman je bil neomajno zvest slovenski
							domoljub, ki je vzgled in opomin tistim, katerih usta so polna samohvale
							z bojem za narodno svobodo, njihova dejanja pa so bila nekdaj in so še
							danes usmerjena v partikularne interese za oblast in bogastvo.« </p>
						<p>Da, škof Rožman je bil takrat pravi pastir ovcam, ki so mu bile zaupane -
							ne samo tistim v demokratičnem taboru, temveč tudi onim, ki so se
							združevali pod rdečo zvezdo. Bodril jih je, jih spodbujal k zvestobi
							domovini ter jih učil temeljnih resnic in moralnih načel. Vendar ni bil
							učitelj in vodnik samo tistim, ki jih je spremljal v času svojega
							življenja. Njegovo delo in življenje samo nam govorita in nas na
							različne načine spodbujata tudi danes. </p>
						<p>Škof Rožman nam je tako svetal vzgled zvestobe narodu in domovini. Kljub
							nacističnemu preganjanju, ki ga je bil kot Slovenec deležen na Koroškem,
							ni izdal svojih korenin, svojega naroda. Zavedal se je, kakšna
							dragocenost pomeni biti Slovenec. Več kot tisoč let živimo Slovenci na
							tem ozemlju. Naši predniki so s pesmimi, s kulturo, z običaji, pa tudi s
							pisano besedo ohranjali slovenščino in slovensko tradicijo. Ne pozabimo,
							da smo bili med prvimi na svetu, ki smo dobili prevod Svetega pisma v
							svojem jeziku. To veliko dediščino smo prejeli od svojih očetov, to
							moramo in smo dolžni prenesti na naše potomce. To je velika odgovornost,
							ki pa se je premalo zavedamo. To ne-zavedanje je v veliki meri rezultat
							uspešnega »preoblikovanja slovenskega narodnega značaja«, kar je bila
							ena temeljnih točk protiimperialistične fronte, ki pa v sebi ni nosila
							ljubezni do naroda in njegovega čutenja, temveč je stremela »k
							povezanosti slovanskih narodov pod vodstvom velikega ruskega naroda« in
							k revoluciji ne glede na žrtve. Prav zaradi tega spodbujanje narodne
							zavesti oblast, ki se ideološko napaja v preteklem sistemu, označuje za
							nacionalizem, v šolah je slovenska zgodovina potisnjena na rob ter
							povrhu še dodobra popačena, slovenske klasične avtorje zamenjujejo
							sodobni »kvazi literati in poeti«, ki namesto pristnih slovenskih besed
							svojo prepoznavnost in navidezno »mikavnost« gradijo na kletvicah,
							srbohrvatizmih in vulgarnih izrazih. Takšno literaturo ponujajo,
							pravzaprav vsiljujejo otrokom v okviru bralne značke ali maturitetnih
							branj. Kjer le morejo, kot papige ponavljajo, da smo bili pred
							»osvoboditvijo« narod hlapcev, rdeča zvezda pa nam je prinesla novo
							svobodo in ustvarila novega človeka. Kako je potem ta narod hlapcev
							lahko dal tako velike ljudi, kot so bili Trubar, Valvasor, Vega, Zois,
							Slomšek, Prešeren, Gregorčič, Balantič? Vsak poskus krepitve narodne
							identitete tisti, ki izhajajo iz dediščine povojne oblasti, zatirajo z
							diskreditacijo in poniževanjem. </p>
						<pb n="076"/>
						<p>Jasno jim je, da se naroda, ki ve, kdo je, ne da tako lahko voditi in z
							njim manipulirati. Komunisti so zato pred 70 leti naredili vse, da bi
							slovenskemu narodu odvzeli hrbtenico. Zato je moralo dati življenje
							toliko slovenskih fantov in mož. Šentjoščani se tega dobro spominjate -
							v imenu revolucije in njihove »svobode« so pobili skoraj vse može in
							fante v vasi in okolici. Škof Rožman nas zato danes, tako kot naše
							prednike pred 70 leti, spodbuja, da krepimo narodno zavest, da ostanemo
							zvesti svojim slovenskim koreninam. S tem nam je lahko največja spodbuda
							in opora v naših prizadevanjih, da nas ni strah cene, ki bi jo za to
							morali plačati. Tudi nam danes, tako kot davnega leta 1942, govori:
							»Četudi narodu kaj trenutno koristi, v resnici pa škoduje – in če zaradi
							tega po svoji vesti odklanja sodelovanje in obsoja kako grešno dejanje
							in če zaradi tega pade pod morilčevo rokov, čeprav obsojen od kogarkoli,
							je resničen in pravi mučenec tisti, ki je dal življenje za Kristusov
							nauk, saj je umrl, ker je ostal zvest zapovedim božjim, ki vse ljudi
							vseh časov vežejo v vesti.«<note place="foot" n="10">
								<p>NŠAL, Škof dr. Gregorji Rožman, mapa 16, Pridige. </p>
							</note> S tem nakazuje še eno pomembno vodilo za slovenskega človeka:
							vero. </p>
						<p>Naša narodna identiteta je neizbrisno in neločljivo povezana z zvestobo
							katoliški veri. Če pade ena, pade druga. Letos mineva 1150 let odkar sta
							v naše kraje prišla sv. brata Ciril in Metod ter »vsejala vero, ki je
							pognala globoke korenine med našimi predniki«, že sto let pred njima pa
							je sv. Modest »deloval po naši deželi, učil, širil blagovest in
							posvečeval duhovnike«. Globoka vera je pomagala slovenskemu človeku
							preživeti vse preizkušnje skozi stoletja. Škof Rožman se je tega zavedal
							in želel, da se vera naših prednikov še okrepi. Na njegovo pobudo sta
							bila pred drugo svetovno vojno organizirana dva velika kongresa,
							Evharistični kongres za Jugoslavijo leta 1935 in mednarodni kongres
							Kristusa Kralja leta 1939. Z njima je želel poživiti zavest pripadnosti
							Cerkvi in oba sta pripravljala razpoloženje za odpor proti komunistični
							revoluciji, ki se je približevala. Ob sklicu kongresa Kristusa Kralja,
							ki se ga je skupaj udeležilo skoraj 200.000 ljudi, je Rožman zapisal:
							»Kristus v Presvetem Rešnjem Telesu je naše življenje. Iz njega zajemamo
							pogum v težavah, veselje v preizkušnjah, upanje v brezupu, veliko
							vsepresegajočo ljubezen do Boga in bližnjega. Iz takšne ljubezni vzklije
							mir v narodu in med narodi. Iz takšne se bo našla prava pomoč v tolikeri
							bedi in prava rešitev zamotanih vprašanj.«<note place="foot" n="11">
								<p>Str. 73.</p>
							</note> Da, v tej ljubezni do Boga in do bližnjega je globoko veren
							slovenski človek moral dati svoje življenje, ker se je zoperstavil
							brezbožnemu in s krvjo prežetemu komunizmu. Še danes nas morajo
							pretresti številni rožni venci, ki jih odkrivajo skupaj s kostmi pobitih
							v grobiščih, razsejanih po vsej naši domovini. V veri so zmogli takrat
							slovenski fantje, slovenske matere in družine prenesti najhujša
							poniževanja in v veri so ohranjali svoje dostojanstvo. Mati, domovina,
							Bog. Za to troje so dali svoje življenje. Komunizem ni prenesel vernega
							človeka, prav tako ga kontinuiteta ne prenese danes. Razumljivo, saj
							okrepljeni v veri ljubimo svoj narod in v tej ljubezni zmoremo videti
							zlo, ki je v njihovih dejanjih. Prav zaradi tega smo katoličani v
							današnjem času še posebej izpostavljeni. Kristjanofobija se širi iz
							dneva v dan. Tudi zato, ker oblast dopušča, da se kdo norčuje iz nas, ne
							obsodi požiganja križev, ne poišče avtorjev hujskaših napisov, ki
							spodbujajo h klanju katoličanov. Še huje. Celo umetniško delo, ki nosi
							naslov »Oče naš« ni dobrodošlo v slovenskem parlamentu, čeprav prav Oče
							naš najdemo med najstarejšimi in prvimi zapisi v slovenskem jeziku.
							Kakšno sovraštvo in kakšen strah pred slovenskim narodom in njegovo
							krščansko zgodovino se skriva v tistih, ki ob dnevu državnosti ne
							dovolijo, da bi zbor zapel pesem s takim naslovom. Žal je tudi Cerkev
							pri nas večkrat mlačna v svojih odzivih ob takih ravnanjih, moč, tudi
							moralno, pa ji jemljeta še gospodarski in finančni polom v eni od njenih
							škofij. In to ravno v času, ko bi njeno oporo najbolj potrebovali. Toda
							k sreči imamo velikega Slovenca, ki od aprila letos počiva v ljubljanski
							stolnici in nas spodbuja v zvestobi katoliški veri in nam daje zgled
							vztrajnosti in poguma. </p>
						<p>Še eno spodbudo nam daje škof Rožman za današnji čas. Kot duhovnik in
							škof se je trudil za vzgojo laikov ter jih vzpodbujal k družbenemu
							angažiranju po načelih katoliškega družbenega nauka. V ta namen je
							podpiral ustanavljanje katoliške akcije ter aktivno sodeloval pri
							oblikovanju pravil za njeno delovanje. Želel je, da vsak katoličan po
							svojih močeh, sposobnostih in talentih prispeva k družbenemu
							blagostanju. Ne vem, kakšno pridigo je imel tu v Šentjoštu ob birmi,
							vendar sem prepričana, da je tudi takrat spodbujal vaše domače, naj se
							krepijo ne samo v verskem, temveč tudi v narodnem duhu in da naj vsak, v
							okviru svojih darov prispeva k skupnemu dobremu. Tudi danes smo
							katoličani poklicani, da se aktivno vključimo v družbo ter jo s svojimi
							vrednotami in načeli sooblikujemo. Gospodarska kriza, v kateri smo že
							nekaj let, nam daje odlično </p>
						<pb n="077"/>
						<figure>
							<graphic url="slike_z_90/z_90_39.png"/>
							<head>Neomajno zvest slovenski domoljub <name>Janez Rihar</name>
							</head>
						</figure>
						<p>priložnost, da pokažemo svojo iznajdljivost in svojo ustvarjalnost. Naša
							odgovornost je, da se z vsemi močmi in znanjem vključimo v iskanje
							rešitev za naš čas in prostor. Kdo lahko poišče najboljše možnosti za
							uresničitev skupnega dobrega, če ne ravno slovenski katoličan, saj ga
							pri iskanju vodita ljubezen in spoštovanje do drugega? Kdo lahko poišče
							najboljše rešitve za našo državo, če ne ravno tisti, ki čuti in ljubi
							slovenstvo? Veliko pri tem lahko naredi politika, ki se je tako radi
							izogibamo, oz. o njej mislimo najslabše. Res je, da je v slovenskem
							prostoru veliko politikov, ki si tega imena ne zaslužijo, saj jim je v
							prvi vrsti mar le za lastno korist in bogatenje. Toda tudi mi vsi smo
							poklicani, da se vključimo v dogajanje okoli nas in ga oblikujemo v
							vrednotah, ki jih izpostavlja katoliški družbeni nauk. Spodbude škofa
							Rožmana odmevajo tudi v besedah sedanjega papeža Frančiška, ki pravi:
							»Vključiti se v politiko je dolžnost kristjana. Mi kristjani ne moremo
							biti kot Pilat in si umiti rok. Politika je ena od največjih oblik
							ljubezni, ker išče skupno dobro. Rekli boste, da to ni lahko. V
							življenju ni lahkih stvari. Politika je umazana, boste rekli. Naša
							dolžnost je delati za skupno dobro. Pogosto je pot do tega prav
							politika.« </p>
						<p>Sedemdeset let mineva, odkar je tedanji ljubljanski škof Gregorji Rožman
							podelil birmo v Šentjoštu. Sedemdeset let, odkar je tu nagovoril zbrane
							domačine, zavedne Slovence. Takrat jih je spodbujal, naj ohranijo vero
							in dom ter jih hrabril v trenutkih največje narodove tragedije. Sedaj je
							vrsta na nas, da mu povrnemo njegovo zvestobo v veri in slovenstvu. Ne
							samo tako, da mu v naši zgodovini končno damo mesto, ki mu pripada ter
							povemo, da je »prav presojal takratne razmere« in pravilno opozarjal na
							zlo komunizma, pritlehno (pri)skritega pod narodnoosvobodilnim bojem.
							Njegov zgled naj nam bo predvsem spodbuda, da ne omahnemo v skrbi za
							dobro naše države in naših rojakov. </p>
						<pb n="078"/>
					</div>
				</div>
				<div type="div2">
					<head>Na pragu zapovedanega sovraštva<note place="foot" n="12">Napisano za
							simpozij Mira Mihelič, Svet brez sovraštva, september 2012</note>
					</head>
					<docAuthor>Alenka Puhar</docAuthor>
					<div type="div3">
						<p>Drama <emph>Svet brez sovraštva</emph> je tretje pomembno delo
							pisateljice Mire Puc/Mihelič, ki je pred tem objavila dva romana, Obraz
							v zrcalu in Tiha voda. Napisana je bila poleti 1945 in takoj sprejeta v
							program SNG Drama. Za to je poskrbel Bojan Stupica (med prijatelji
							imenovan Buča), ravnatelj Drame v prvem povojnem letu. Premiera igre v
							režiji Slavka Jana je bila v božičnem času in pomemben dogodek:
							Slovenska noviteta, prva drama na tem odru, ki jo je napisala
							(slovenska) pisateljica, neobičajna tema … Skupina žensk sedi v
							okupatorjevem zaporu, prestrašene od negotovosti prenašajo muke
							zasliševanj, trepetajo v strahu za usodo svojih bližnjih, trpinčijo se
							(in trpinčijo jih) s strašnimi moralnimi dilemami in si predstavljajo
							jutrišnji, povojni svet … Kakšen neki bo? Kakšen bi moral biti?</p>
						<p>Dva sklopa sta dominantni temi drame: Najprej zahtevne moralne dileme ob
							opredeljevanju za bližnje in proti njim, ko gre za življenje ali smrt,
							in do izbire med egoizmom in altruizmom (do otrok, moža, matere …) in
							nato opredeljevanje do nasilja nasploh, predvsem do obračunov v novem,
							boljšem svetu. S to dramo se je prvič zgodilo, da je slovenska
							pisateljica ustvarila dramo na temo odvzete svobode in z njo povezanih
							muk, predvsem muk materinstva in odgovornosti za otroke; to je tudi
							ostala edina takšna drama v slovenski literaturi. </p>
						<p>Dramsko delo je nastalo na podlagi osebnih izkušenj, zasnovano je bilo
							pod bremenom dveh kratkotrajnih, a mučnih in nevarnih zaporniških
							epizod, obeh v času nemške okupacije. Prvič so Miro Puc zaprli jeseni
							1943, predvsem zaradi sumljivih odporniških aktivnosti njenega moža, in
							jo hitro izpustili. Drugič je bila aretirana februarja 1945 v tako
							imenovani ljubljanski provali, ko je bilo izdanih in zajetih dvesto ali
							celo več aktivistk OF. Za umevanje drame je važno, da je bila avtorica
							ob prvi aretaciji noseča in je imela dva otroka (stara je bila 31 let).
							Noseča pa je bila tudi, ko je dramo pisala in ko je doživela
							premiero.</p>
						<p>Da je šla drama Svet brez sovraštva, ki sicer v literarnozgodovinskih
							ocenah velja za propagandno literaturo, z nekaj bistvenimi sestavinami
							proti toku, je mogoče zaslediti po raznih odmevih. Tu je, denimo,
							privatno mnenje Edvarda Kocbeka, ki se je z dramo seznanil v knjigi:
							»Bil sem presenečen nad človeško samostojnostjo obdelave osvobodilnih
							problemov v današnjem času, posebno glede na vsiljeno monopolno etično
							gledanje.« </p>
						<p>In zdaj notranji odmev pisateljice: Na koncu življenja je v spominih
							želela rešiti pred pozabo </p>
						<figure>
							<graphic url="slike_z_90/z_90_40.png"/>
							<head>Mira Mihelič<name/>
							</head>
						</figure>
						<p>predvsem to, da sta bili ti dve vodilni temi za marsikoga ideološko
							sporni, se pravi, ideološko sporni so bili nekateri ponujeni odgovori. V
							zvezi z dilemo mlade ženske, ki se mora odločiti med otrokom in možem,
							je pisateljica z bridkostjo omenila očitek kritika, da je nesprejemljivo
							reševati otroka na račun moža (ki je »naš aktivist«). Ob pacifističnem
							zavzemanju pa je potožila, da so ji nekaj vrst črtali. To je samo po
							sebi razlog za razgled po posegu, za družbo pa ima še dejstvo, da ne gre
							za nekaj obrobnega, temveč za pomensko špico drame, ki je v najtesnejši
							zvezi z njenim naslovom in sporočilom. Vendar se bom osredotočila samo
							na klic po svetu brez sovraštva in nasilja, temo materinstva v hudih
							časih pa prestavila na kakšno drugo priložnost.</p>
						<p>V Urah mojih dni je Mira Mihelič zapustila tole pričevanje: »In ko je v
							gledališču zadonel stavek: ‹Ljudi je treba prepričati, ne pobiti!› se je
							s parterja temu odzval gromovit glas (baje je bil to Ivan Mrak, kakor so
							mi pozneje povedali): ‹Tako je!› in temu je sledilo ploskanje. Nato sva
							med premorom z Bučo hodila po hodniku za direktorsko ložo gor in dol in
							rekel mi je zaskrbljeno: ‹Mira, ta stavek bo treba črtati.› Le zakaj?
							Takrat še nisem vedela za tisto nesrečno zadevo z likvidiranimi
							domobranci v Rogu. Vdala sem </p>
						<pb n="079"/>
						<p>se – kaj pa sem hotela? Nekaj dni pozneje mi je rekel v eni depresij, ki
							takrat niso bile pri njem pogoste: ‹Mi smo žrtvovana generacija.› Ne,
							jaz to nisem hotela biti … « </p>
						<p>Kot kaže, je šele čez četrt stoletja nekoga to dovolj zanimalo, da je šel
							preverjat besede in dogajanje. Malina Schmidt Snoj je našla potrdilo, da
							so res črtali nekaj besedila, najprej en stavek, nato dva, potem pa so
							celo napisali nadomestilo in ga ob treh klicajih in PAZI!!! poslali pred
							občinstvo. Toda najprej si oglejmo prvotno dramsko besedilo. Špelca,
							nosilka ideje o novem, boljšem svetu, ki mora biti svet brez nasilja, v
							originalu pravi (v 1. prizoru 3. dejanja):</p>
						<p>»Vem … vse, kar počno danes, je tako mračno, bedasto, tako nepojmljivo in
							peklensko zlobno in zato se moramo še boriti. A jaz sanjam o tistem
							dnevu, ko bomo vsi orožje odložili in rekli: Zdaj se ne bomo več! Kljub
							vsemu moramo verovati v človeka. Našli bomo pot iz vsega tega, a ne s
							sovraštvom. Bolje je ljudi prepričati kakor pobiti! Moralna revolucija
							je nemara važnejša od fizične. In včasih si mislim, da smo morali
							doživeti vso grozo tega časa, da bodo naposled vsi spoznali, kako zelo
							nam je treba nečesa drugega: dvigniti človeško dostojanstvo, da boš
							lahko spet imel človeka rad! ... Saj je nekaj svetlega pred nami. Naš
							končni cilj. Svet, v katerem ljudje ne bodo poznali sebičnosti in
							samoljubja tako kot danes. Svet brez sovraštva!«</p>
						<p>Tekst prinaša klasično poslanico sprave in vere v pomen pacifizma. Kako
							je to v novi Jugoslaviji postalo sumljivo in celo neprimerno, kaže iz
							tipkopisa razvidno dejstvo, da so najprej črtali stavek <emph>Bolje je
								ljudi prepričati kakor pobiti!</emph> Nato pa še tistega o moralni
							revoluciji. Namesto tega se je v režijsko-suflerski knjigi znašel z
							Janovo pisavo vrinjen stavek, ki je dopolnil <emph>Ljudi je treba
								prepričati: »Če pa le ostanejo zakrknjeni, jih je treba odstraniti –
								trezno, hladno, brez strasti maščevanja.</emph>«</p>
						<p>K sporočilom, ki jih je javnost (s tem so mišljeni tako ansambel kot
							občinstvo in širša kulturna javnost) dobila s tem posegom.</p>
						<p>– Najprej najvažnejše: O ubijanju se ne govori! Tudi če se kaj takega
							dogaja, se bomo delali, da tega ni, da se ni nič zgodilo, da o tem nič
							ne vemo.</p>
						<p>– Drugo, splošnejše: Če si kdo predstavlja, da svoboda pomeni tudi
							svobodo govora in ustvarjanja, se moti. Vse bo pod kontrolo in po
							potrebi popravljeno.</p>
						<p>In zdaj v nekaj spiralah razmislek o zamenjavi in prepovedi.</p>
						<p>Poseg je sprožila asociacija na strašno morijo, ki je po »osvoboditvi« v
							veliki tajnosti stekla na slovenskem (in jugoslovanskem) ozemlju. Koliko
							ljudi je (poleg izvajalcev) vedelo zanjo, je nemogoče reči, a tisti
								<emph>Tako je!</emph>, izrečen v zavetju temne dvorane, pospremljen
							z aplavzom, je bilo mogoče imeti za dokaz, da jih nekaj je. Treba jih je
							bilo zastrašiti, hkrati pa poslati v svet pravo resnico o domnevnem
							dogajanju. Ta je: Nič se ne dogaja! Če pa se slučajno mogoče le, niti
							zdaleč na zasluži izraza »ubijanje«! Ne, to je vendar navadno
							odstranjevanje! Za nameček gre za odstranjevanje zakrknjencev! In to vse
							se pravzaprav mirno vklaplja v svet brez sovraštva, saj ne gre za
							ukrepe, ki bi jih vodilo maščevanje, želja po povračilu ali sovraštvo.
							Ne, sploh ne gre za čustveno ozadje ali strast! Ukrepi so trezni,
							hladni, premišljeni … </p>
						<p>Po svoje se je popravljeni, dopisani tekst tudi skladal z občasnimi
							pojasnili na štiri oči, denimo Kocbeku, kam so izginili vsi tisti tisoči
							ljudi, ki so manjkali. Baje so bili pač poslani na prevzgojo, baje so
							odpravljali njihovo zakrknjenost …</p>
						<p>Temu, kar se je decembra 1945 s popravkom zgodilo drami Svet brez
							sovraštva, je težko reči drugače kot grda, perverzna salta. Dramska
							oseba, ki je oznanjala vero v svet brez nasilja, je nenadoma začela
							propagirati trezno in hladno pobijanje. Mlada pisateljica, ki je na
							podlagi osebne zaporniške izkušnje in vere v novi, boljši svet, napisala
							igro o pomenu ljubezni med ljudmi, o obnovi dostojanstva, skrbi za
							otroke, moralni obnovi, ki je nujna sestavina povojne dobe –, je
							nenadoma obstala prestrašena in osramočena pred zahtevami časa oziroma
							ljudi, ki so jih poosebljali.</p>
						<p>Toda vsaj varuhi slovenščine in njenih lepot so bili lahko
							zadovoljni.</p>
						<p>Ves vojni čas so se naročniki mučenj in moritev radi izogibali izrazu
							ubijanje, ki ima silen emocionalni naboj. Namesto tega se je uporabljala
							beseda likvidacija, kot kaže tudi besedilo Mire Mihelič v Urah mojih
							dni, »nesrečna zadeva z likvidiranimi domobranci v Rogu«. Likvidacija,
							trdi wikipedia, je »ciljano ubojstvo osoba«, ki se ga izvrši iz
							ideoloških, političnih ali vojaških razlogov; pojem likvidiranja se
							uporablja tudi kot evfemizem za od oblasti izvedeno ubijanje političnih
							nasprotnikov, disidentov ali sovražnikov. Masovne likvidacije so se
							dogodile med in po raznih revolucijah … (Hrvaško wikipedio navajam zato,
							ker ima slovenska wikipedia likvidacijo predvsem kot »prenehanje pravne
							osebe«, to je izraz iz gospodarskega prava). Konec leta 1945 pa je bil
							očitno tudi izraz likvidacija preveč ekspresiven, za nameček še
							nesprejemljiv kot tujka, pa so ga v Drami v imenu lepe slovenščine
							nadomestili s kleno domačo besedo.</p>
						<p>Pozornosti je vreden tudi drug, kazensko-pravni vidik: V pravnih
							predpisih, ki opredeljujejo zločine in kazni, velja uboj iz strasti, iz
							slepega </p>
						<pb n="080"/>
						<p>maščevanja, iz prizadetih čustev torej, za dosti milejšo kršitev norm kot
							pa premišljen, hladen, trezen uboj. To se je večkrat izkazalo tudi v
							razpravah o povojnih pobojih v zadnjih dveh, treh desetletjih; ljudje,
							ki so izrekali razumevanje za strašno povojno krvavo rihto, so se
							pogosto sklicevali na prestano gorje v vojni in s tem povezano čustveno
							prizadetost ter željo po maščevanju. Kakorkoli, Špelca, ki je prvotno
							oznanjala svet brez nasilja, se je po posegu znašla v vlogi osebe, ki
							hujska k treznim in hladnim naklepnim pobojem, in s tem si je sama
							odvzela pomembno olajševalno okoliščino.</p>
						<p>Seveda se je s tem osrednji lik drame zelo spremenil. Njene sogovornice,
							ki so zagovarjale obračune in talionsko načelo zob za zob, glavo za
							glavo, so ostale brez prepričljive soigralke, saj je bila nenadoma tudi
							vizionarska Špelca v bistvenem na njihovi strani. Zgodilo pa se je še
							nekaj za oblast prevzemajoči režim pomembnega: Za svoje ravnanje je novi
							režim vnaprej, recimo pol leta pred koncem vojne in povojno krvavo
							rihto, dobil odobritev, tako rekoč dokaz za morilsko voljo ljudstva,
							brez glasu proti.</p>
						<p>Omeniti moram še zanimiv paradoks: Ženske, ki se v vojnem času – v
							zaporu, v trdem, krutem sistemu, ki ga vzdržujejo nacisti z »domačimi
							pomagači« – lahko pogovarjajo o vsem, prav vsem, pa zdaj, v svobodi,
							nenadoma ne morejo in ne smejo več svobodno govoriti o tem, kar mislijo
							in čutijo … Čudna svoboda!</p>
						<p>In končno ne morem brez še ene pozornosti vredne dimenzije. Dramo je
							napisala ženska in v njej nastopajo samo ženske; moški so le kruti
							akterji za kulisami. Ker je iz vse zgodovine razvidno, da so za nasilje
							moški precej bolj odgovorni kot ženske, deluje skrajno nenavadno in
							neprepričljivo, če se kdo trudi iz ženske igre narediti enoglasno moško,
							k neusmiljenemu obračunu usmerjeno dramo.</p>
						<p>Kakorkoli torej obrnemo, naveza Stupica/Jan – ob pomoči koga še bolj
							kompetentnega ali ne, kdo bi vedel – je poskrbela za grd umor nesrečne
							Špelce. Vendar sta na srečo ob tem naredila toliko neumnih napak, da
							dejanje ni bilo popoln umor. Misel trpinčene mlade ženske, da je
							pobijanju treba narediti konec in zaživeti s spoznanjem, da le »kadar
							sovraštvo ugasne, pride mir«, je vendarle uhajala v svet. Predvsem po
							zaslugi knjige, ki je bila neokrnjena natisnjena v Trstu, na drugi
							strani meje, in je našla pot do mnogih bralcev, še preden so v
							ljubljanski Drami ugotovili, da je z njo nekaj narobe. V nekaj letih je
							postala izredno priljubljena, izvajali so jo pretežno (domnevam) s
							politično nekorektnimi pozivi vred. V marsikaterem gledališču so v njej
							prepoznali univerzalno sporočilo, pa se je zanjo odločil tudi kdo, ki je
							podobne najhujše muke doživel po vojni, po zdavnaj premaganih in pobitih
							»Simonih in njegovih hlapcih«; tako je, denimo, storila Milena Godina
							leta 1975.</p>
						<p>Za to dramsko delo je pisateljica Mira Puc dobila nekaj ostrih kritik,
							vsaj <emph>sotto voce</emph> pa tudi veliko priznanj. Po tistem
							skrivnostnem vzkliku <emph>Tako je!</emph> in aplavzu še Kocbekovo
							pohvalo in veliko pisem. Med njimi je posebno zanimivo pismo Leona
							Kavčnika, ki ji je čestital in sporočil, da tudi on težko prenaša ta
							prevladujoči kult mržnje in da je spisal knjigo o tem, kako ga
							premagati. V mislih je imel verjetno Evolucijo k socialni pravičnosti
							(iz leta 1940), kjer je intoniral: </p>
						<p>»Dandanes je zelo razširjeno mišljenje, da se da socialna pravičnost
							doseči le z nasilnim prevratom in pokoljem resničnih ali namišljenih
							nasprotnikov. Namen tega spisa je pokazati, da mi krizo lahko prebrodimo
							tudi brez revolucije in s samo evolucijo dosežemo novo ravnotežje, ki ga
							zahteva razvoj sveta. Pokazati hočemo, da sta revolucija in
							protirevolucija nepotrebno zlo. Pokazati hočemo pot po sredi, ki vodi
							naravnost do cilja socialne pravičnosti. Pokazati hočemo, kako je mogoče
							poedince in njih interese tako razpostaviti, da bodo morali delati v
							korist skupnosti, ako bodo hoteli delati za svojo korist, pri tem pa
							ohraniti najdragocenejše vrednote: osebno svobodo in človeške pravice
							sploh.« </p>
						<p>(Avtor je bil spomladi 1947 aretiran in obsojen na dolga leta ječe.
							Njegova knjiga je bila zaplenjena, spravljena v D-fond in na svobodo
							izpuščena šele leta 1976.)</p>
						<p>No, da moja razprava ne bo morbidno črna, jo bom začinila s humorjem. Ali
							mogoče veste, da bi bilo treba Franceta Prešerna postaviti pred sodišče?
							Res? Zakaj neki? Zaradi verza <emph>Slovenec že mori Slovenca
								brata</emph>. To je neodgovorna in politično nesprejemljiva izjava,
							saj je splošno znano, da je edino pravilna trditev <emph>Ljudstvo
								pravično kaznuje protiljudske elemente …</emph>
						</p>
						<p>Da je po vojni resnično zavladal kult sovraštva in da je bil poziv
							Špelce/Mire Pucove osupljiva in komaj tolerirana redkost, ni težko
							dokazati. Verjetno pa bi za visoko stopnjo prepričljivosti potrebovala
							veliko časa in prostora. Z nekaj potezami pa moram le poskusiti.</p>
						<p>Ker v sodobnih razpravah o povojnih pobojih prevladujejo teze, da je šlo
							za maščevanje nad izdajalci, ki so se spajdašili z okupatorji in so
							torej bolj ali manj dobili, kar so zaslužili, bom predvsem navedla nekaj
							nasprotnih dejstev. Za začetek prej citirano Kavčnikovo sodbo iz leta
							1940: »Dandanes je zelo razširjeno mišljenje, da se da socialna
							pravičnost doseči le z nasilnim prevratom in pokoljem resničnih ali
							namišljenih nasprotnikov«, misel, ki so jo razglašali predvsem
							komunisti. Njihova ideologija je oznanjala trdno vero, da bo socialna </p>
						<pb n="081"/>
						<p>pravičnost izvedljiva šele potem, ko se bo ljudstvo znebilo
							izkoriščevalcev; kapitalistične in aristokratske sloje, kler, buržujske
							politike, protiljudske elemente ipd. je treba najprej brez usmiljenja
							uničiti, potem pa bo zavladal mir, blagostanje …</p>
						<p>Za ilustracijo ponujam v razmislek primer Mateja Bora. V partizanih je
							postal daleč najslavnejši slovenski pesnik in po vojni poosebitev novega
							človeka in umetnika. Uredništvo Mladinske revije ga je kot takega
							povabilo, da mladim predstavi, kako se je izoblikoval. To je storil leta
							1947 v obsežnem izpovednem spisu, kjer je predstavil svojo mladostno
							zmedenost ob mnogih protislovjih, iskanja, se označil za »anarhistično
							žverco« in »bojevitega fanta, ki gre na pretep z vsem svetom«. Pravo
							razodetje pa je doživel, ko je iz Štor prišel študirat v Ljubljano,
							vstopil v študentsko društvo Triglav in začel brati marksistično
							literaturo: »Na barikade pojdemo, ker vemo, da moramo zrušiti
							kapitalizem, ki je škodljiv, ne glede na to, kako bo zategadelj pri srcu
							direktorju Hruški, njegovi ženi in otrokom ali pa gospodu Korošcu,
							Kramarju in njegovim prijateljem. Verjetno bo hudo, tem huje, ker bodo v
							svojem srcu, pa naj si ga bodo še tako izpraševali, sodili, da se jim je
							zgodila huda krivica. Nemara so med njimi celo ljudje, ki so v bistvu
							pošteni in dobri, toda tudi te mora revolucija pomesti, če se ji bodo
							ustavljali, ker so škodljivi, ker so coklja življenju, čeprav tega ne
							vedo ali pa ne marajo priznati … Samo v revoluciji se more človek
							moralno preroditi, prekaliti in osvoboditi.«</p>
						<p>Marksizem je torej ponudil preprosto, shematično podobo sveta, skupaj s
							tem pa kritje in blagoslov vsem bojevitim fantom; pokazal jim je cilje,
							na katere je treba streljati z barikad, jim pojasnil, kako odveč in
							smešni so vsi tradicionalni moralni oziri ter jim vnaprej ponudil
							odvezo. Rdeči teror je nekaj čisto samosvojega, razredno sovraštvo je
							zunaj doslej veljavnih standardov, saj visoki, celo znanstveno dokazani
							cilj opravičuje čisto vse. Mladi ljudje, zlasti fantje, prepolni
							testosterona, so radostno podlegali čarom takšnih militantnih gibanj.
							Med bojevitimi fanti je bilo tudi nekaj žensk, recimo Mica Šlander, ki
							je komaj čakala vojno: »Bila je celo nekako olajšanje, začetek tistega
							cilja, ki je bil že prej pred nami.« Se pravi, vojna je poskrbela za
							začetek težko pričakovane revolucije in velikega preporoda ter
							prekaljenja.</p>
						<p>Med zapiski, ki si jih je delal Kocbek, ko je bral in zbiral teme za
							lastno literaturo, so pogosti drobci kot: »16 letni fant misli, da se bo
							afirmiral in šele takrat vstopil med odrasle, če bo prelil tujo kri ali
							celo koga ubil … Pri nas je bilo to v partizanstvu, likvidacija je
							pomenila junaštvo in drznost, znak pravega moštva.« Ali v osnutku za
							dramo: »Povsod sovraštvo, povsod demonija, vsepovsod sledovi strasti,
							povsod razpoloženje zla, razgibano hudobno ozračje.«</p>
						<p>Ves javni prostor je bil preplavljen s pozivi k trdemu, neusmiljenu boju
							proti razrednim sovražnikom, iz tuje literature so prevajali vse mogoče
							o novem človeku, novi morali. Mlad pesnik Lojze Krakar je klical v svet:
							»Tovariši, naučiti se moramo sovražiti!«</p>
						<p>Nekateri so bili čez nekaj desetletij v zadregi zaradi takšnih besed,
							nazorov, verzov, proznih stavkov, drugi pa so, nasprotno, na stara leta
							na novo odkrili čar bojevitosti. Tako je dramatik Peter Božič mislil, da
							so nujni slavospevi Titu in zatrjevanja, da je bil totalitarizem
							značilen za vso povojno Evropo. Kar je daleč od resnice in je mogoče
							slikovito pokazati prav na primeru literature in dramatike. Christopher
							Fry, na primer, je bil daleč najbolj vpliven in upoštevan angleški
							povojni dramatik; izrazit in brezkompromisen pacifist, globoko veren
							človek – kar vse se njegovim dramam zelo pozna. In če je Velika
							Britanija nekoliko izjemen primer, saj ni bila nikoli zasedena, si kaže
							ogledati Francijo. Več francoskih pisateljev se je takoj leta 1944
							uveljavilo z nastopi proti slepemu maščevalnemu pohodu, proti kulturi
							sovraštva. Peticija pisateljev, ki jo je januarja 1945 v korist
							pomilostitve Brasillacha, enega vodilnih francoskih pronacističnih
							avtorjev, osebno odnesel generalu de Gaulleu Mauriac, je imela 59
							podpisov, med njimi so bili tudi najvidnejši francoski avtorji kot
							Valery in Claudel. Francoski pisatelji so imeli že pozimi 1944/45 toliko
							osebne svobode, tudi svobode objavljanja in polemike, da so v osnutkih
							lahko razgrnili vse hude dileme povojnega časa in obnove; vključno s
							pozivi k odpuščanju in popolnemu pacifizmu.</p>
						<p>Drama Svet brez sovraštva je bila dvojno sanjaška: Zaprte ženske sanjajo
							o lepem, nekonfliktnem času po vojni. Avtorica pa je bila sanjaška v
							svoji domnevi, da se bo o tem smelo govoriti. Oboje je v realnem svetu
							nove Jugoslavije izpadlo kot sveta preproščina. Realni svet je bil poln
							groženj in ubijanja, vsi pravoverni angažirani ljudje so oznanjali svojo
							trdoto kot največjo vrlino in se bahali z neusmiljenostjo.</p>
						<p>Med mnogimi pokloni, ki jih je Mira Mihelič dobila po smrti, se mi zdi
							danes pomembno navesti tega: Eden od teh fantov, ki so nekoč tako zelo
							verjeli v marksizem, Ciril Zlobec, je na stara leta zapisal: »Malo je
							stvari na svetu, ki bi se v tem povojnem obdobju tako diskreditirale kot
							načrtovanje prihodnosti na upworabi sovraštva kot dejavne energije
							družbenega razvoja. S tega vidika je ponovno branje romanov Mire Mihelič
							že skoraj poučno in zabavno.« (Sodobnost, november 1985)</p>
						<pb n="082"/>
					</div>
				</div>
				<div type="div2">
					<head>Ehrlich in (civilni) pogum<note place="foot" n="13">Govor ob 71. obletnici
							umora Lamberta Ehrlicha.</note>
					</head>
					<docAuthor>Janez Juhant</docAuthor>
					<div type="div3">
						<p>Pestra dejavnost prvega političnega katoliškega lista
								<emph>Slovenec</emph> nas ob 140-letnici njegovega izhajanja lahko
							navdaja po eni strani z močno in slavno, a po drugi tudi s tragično
							zgodovino slovenskega katolištva. Že pred njim je koroški
								<emph>Slovenec</emph> pod Einspielerjevim in Levstikovim vodstvom
							dal podlago, da je bil Celovec v šestdesetih letih 19. stoletja
							slovenske Atene. Ljubljanski <emph>Slovenec</emph> pa nam niza podobe
							delovnih, vsestranskih in mogočnih katoliških shodov. Pred nami se
							odpirajo duhovna, kulturna, socialno-gospodarska in politična dejanja
							naših zavzetih in delovnih katoliških mož in žena. Spremljamo njihove
							vzpone in padce v tej razburljivi dobi življenja Slovencev. Mahničeva
							duhovna moč se prepleta s gospodarsko-socialno in politično vlogo Antona
							Gregorčiča. Jegličevo odprtje prve slovenske gimnazije je omogočilo
							natanko pred sto leti prvo maturo v slovenskem jeziku. Majniške
							deklaracije ne bi bilo brez Jegliča, Kreka in Korošca, pa tudi ne brez
							Ivana Šusteršiča, Evgena in Frančiška Lampeta, Andreja Kalana, Ignacija
							Žitnika in drugih. Sredi vojne <emph>Slovenec</emph> 13. oktobra 1917 na
							dan Krekovega pogreba na prvi strani z naslovom <emph>Prvobojniku za
								svobodo Jugoslovanov</emph> slika neutrudnega delavca za svobodo
							Slovencev na Jugu. Slovenci smo šli iz enega v drugo kraljestvo ter
							izgubili skoraj polovico narodnega ozemlja. V kraljevini Jugoslaviji smo
							se veličastno spominjali 1900-stote obletnice Kristusove smrti leta
							1933. Sledilo je evharistično gibanje in kongres leta 1935 ter kongres
							Kristusa Kralja leta 1939. </p>
						<p>Bralke in bralci <emph>Slovenca</emph> pa so spremljali tudi prizore prve
							in druge svetovne vojne, od katerih je bila ena grozljivejša od druge.
							Slovenke so žalovale za svojimi fanti in možmi, padlimi in pogrešanimi
							na soški in drugih frontah. Po dobrih dvajsetih letih so se znova
							odpirali grobovi. Če je bila prva svetovna vojna grozljivo mesarjenje,
							je bila druga še bolj krut splet človeške hudobije, zvijačnosti in
							zahrbtnosti. Slovencem in drugim narodom je silovito izpirala možgane in
							jim uničevala srčni zaklad, kar so mukoma ustvarjali rodovi. Ruski Žid
							Vasilij Grossman v knjigi Življenje in usoda označuje to kot občutek
							usodnosti, ko pisateljeva junakinja, židovska zdravnica Sofja Osipovna,
							onemi pred dogajanjem: »Sama pri sebi se je celo čudila, ker je bilo
							potrebno le nekaj dni, da je prešla obratno pot od človeka do umazanega
							in nesrečnega brezimnega živinčeta, oropanega svobode, medtem ko je pot
							do človeka trajala milijone let.«</p>
						<p>Tako je 27. maja 1942 <emph>Slovenec</emph> poročal o zahrbtnem umoru
							Slovencem dobro znanega in vplivnega katoliškega voditelja, moža
							izrednega poguma, odločnosti in predvsem krščanske svetosti. To je bilo
							leto, ko je skupina ljudi izkoristila narodovo stisko za svoj pohod na
							oblast. Že jeseni leta 1941 je Ehrlich pogumno napisal izjavo
								<emph>Slovenski problem</emph>, v kateri je celostno in poglobljeno
							predstavil slovensko narodnostno vprašanje in se zavzel za samostojnost
							Slovencev. Maja istega leta je predlagal načelniku konzulte dr. Marku
							Natlačenu, naj se takoj oblikuje vlada v ilegali in se organizira odpor.
							V Izjavi je opredelil meje slovenskega naroda in razčlenil težaven
							položaj, v katerem se nahajajo Slovenci v tej svetovni vojni, ki ga je
							označil za katastrofo, posebno zaradi »brutalne germanizacije«, po
							kateri »mora slovenski narod med Nemci, Hrvati in jadransko obalo pri
							Trstu popolnoma izginiti«. Ugotavlja, da so Italijani bili sicer sprva
							milejši, vendar »ravnanje komisarjev ni vedno na višku plemenitosti« in
							zaključuje, da je treba Slovenijo »zavarovati predvsem s severa«. Drugo
							njegovo pogumno dejanje je bila <emph>Spomenica</emph> Italijanom 1.
							aprila leta 1942, v kateri je zelo odločno povedal italijanskim
							oblastem, posredno pa tudi komunistom, kako vsi izkoriščajo slovenski
							narod. Čeprav se je zavedal nevarnosti in so mu prigovarjali, naj
							pobegne iz Ljubljane, je vztrajal, se pogumno zavzel za Slovence in v
							težkih razmerah kot že pred vojno svaril pred apokaliptičnimi jezdeci,
							ki so pustošili po deželi. Čeprav so tudi takrat kristjani in drugi
							Slovenci računali in trgovali za svoj vsakdanji kruh, so se mnogi
							odločili, da za ceno življenja branijo svoje dom in rod. Kot Ehrlichu
							jim je vera narekovala, da pozabijo nase in žive in umrjejo za sveta
							izročila svojih dedov. Poznavalci vedo, da je srčnost oziroma pogum na
							tretjem mestu med krepostmi in predpostavlja prvi dve: razumnost in
							pravičnost. Krščanski mučenci, tudi slovenski iz polpreteklosti, so
							dojeli, da gre za biti in ne biti osebnemu in družbenemu krščanskemu
							življenju. Prav tako so slutili in potem tudi doživljali, kako je treba
							za pravičnost zastaviti tudi svoje prsi. Tukaj ne gre za nobeno
							taktiziranje, pač pa so v igri temelji človeške biti oziroma osnove
							krščanskega človeka in družbe. Ehrlich je kot razumen, pravičen in veren
							človek to dojel in se zavzeto postavil v bran neposrednemu človeku,
							Slovencu na Koroškem in prav tako potem v Ljubljani pred in med
							okupacijo. Ko je prevladoval strah ali brezumje, je on klical k
							razumnosti in spodbujal </p>
						<pb n="083"/>
						<figure>
							<graphic url="slike_z_90/z_90_41.png"/>
							<head>Civilni pogum <name>Tamino Petelinšek</name>
							</head>
						</figure>
						<p>k pravičnosti, predvsem pa za to zastavil tudi svoje življenje kot še
							številni po rovih in vrtačah širne domovine. </p>
						<p>In kje smo danes? Čeprav morda še vegetirajo telesa, med Slovenci in
							kristjani toliko bolj trpijo duše. Koliko je med nami prodanih duš! Kdo
							ne ve za utrujene, naveličane in onemogle duše. Lucy Braum je pogumno
							korakala med črnci, čeprav so jo bolele noge: »Ko sem se ločeno vozila,
							me je bolela duša, zdaj je duša svobodna,« je odgovarjala. Obupanci, ki
							se prepuščajo sodobnim omamam ali nas za vedno zapuščajo, so samo vrh
							ledene gore Šentflorjanske mlakuže. Zato razumni raje odhajajo v širni
							svet, ne le s trebuhom za kruhom, pač pa iskat svežine duha in družbene
							pravičnosti, ki ju med nami manjka ali je sploh ni. Pa mrtve duše, ki
							zasedajo položaje, v politiki in gospodarstvu in medijih, od katerih se
							širi le zadušljiva megla in smrad; celo v tako imenovanih tovarnah duha,
							kot so univerze, akademije, društva pisateljev in umetnikov in žal tudi
							Cerkve. Nekdo naj zakriči, je pred desetletji zapisal filozof. Ali bi ne
							bilo treba danes že kar vpiti? A srčnost ne vpije, ni niti oholost ali
							vzvišenost nad drugimi niti klečeplazenje pred človeško hudobijo in
							oblastnostjo. Je le preprosta in tiha zavest: Tega se jaz ne grem. Zato
							je srčnost odlika duhovno razgledanih poglobljenih in za pravičnost
							občutljivih oseb, skratka jagnjet med volkovi. Zato srčnost spričo zla,
							ki je v nas in okrog nas, umolkne le pred skrivnostnostjo človeka in
							sveta ter prisluhne njunim globinam: »Rešitev pravičnih prihaja od
							Gospoda, ki je njihovo zavetje ob času stiske.« (Ps 37,39) Iz tega duha
							so živeli in delovali Lambert Ehrlich, Filip Terčelj, Izidor Završnik,
							Marjan Kremžar, Jože Pučnik in še mnogi med nami, ki so bili ali so tudi
							danes pripravljeni ne le »v boju za uresničenje dobrega se sprijazniti z
							rano in smrtjo, temveč tudi upati na zmago«, kot pravi Josef Pieper.
							Čeprav se ne da uresničiti božjega kraljestva na zemlji, to držo
							spremlja prepričanje, da smo ravno zaradi božjega kraljestva soodgovorni
							za njegovo uresničitev na zemlji. Zato pa ne žalujemo le za slavnimi
							starimi časi, pač pa gojimo duhovni dar srčnosti, ki izvira iz
							krščanskega blagrovanja: »Blagor lačnim in žejnim pravičnosti, kajti
							nasičeni bodo.« (Mt 5,6) Te pravičnosti gotovo ne bomo našli med
							povprečneži, ki so se spajdašili z oblastjo in trobijo v rog
							preteklosti, pač pa v prisebni in odločni drži pravičnosti, ki je za to
							pripravljena zastaviti tudi vsaj delček svojega življenja.</p>
						<pb n="084"/>
					</div>
				</div>
				<div type="div2">
					<head>Kaj bi si Slovenci morali prebrati v Frankfurter Allgemeine Zeitung<note
							place="foot" n="14">Prevod članka objavljamo posebej (op. ur.).</note>
					</head>
					<docAuthor>Urška Makovec</docAuthor>
					<div type="div3">
						<p>Pogosto je zelo koristno, če si postavimo ogledalo in z drugega zornega
							kota pogledamo na svoje ravnanje. Tako nam mnogokrat pride prav mnenje
							naših rojakov na drugi strani meje ali z drugih koncev sveta. Pogled od
							zunaj je pač drugačen – bolj neobremenjen, treznejši, stvarnejši.
							Nedavno pa sem v roke dobila nekaj člankov iz nemškega dnevnika
							Frankfurter Allgemeine Zeitung (FAZ), ki so se neposredno ali posredno
							navezovali na Slovenijo. V nekaterih je bilo očitno izraženo, kako Nemci
							vidijo Slovenijo, v drugih pa, kako se Nemci spopadajo s podobnimi
							problemi kot mi. Vsekakor zanimivo zunanje videnje slovenskih težav.</p>
						<p>Nemčija je pod pritiskom mednarodne javnosti dodobra počistila z
							nacionalsocializmom, njegovimi zločini in zločinci. Kruta lekcija jih je
							naučila ničelne strpnosti do desnega ekstremizma in med Nemci je čutiti,
							da jih nacistični zločini še vedno bremenijo. V delu Nemčije se je
							kasneje razpasel levi ekstremizem, ki so ga po padcu berlinskega zidu
							prav tako obsodili kot nedopustnega, še danes pa veljajo nekateri
							lustracijski ukrepi. A nestrpnost do socializma – zanimivo – nikoli ni
							prišla do take stopnje kot pri nacizmu. Stranki »Die Linke«, ki je
							pravna in ideološka naslednica socialistične stranke (SED), poseben
							zvezni urad za varstvo ustavnosti pa še letos preiskuje kar petindvajset
							sedanjih poslancev te stranke, se na prihajajočih parlamentarnih
							volitvah v Nemčiji vseeno obeta kar deset odstotkov glasov. Tudi tako
							občudovana nemška občutljivost na vse vrste protipravnosti torej ni zelo
							načelna.</p>
						<p>Zlasti v zadnjih letih se je kljub tej občutljivosti ponovno razpasel
							desni ekstremizem. Nacistični podmladek ima vse več privržencev. Maja
							letos se je v Münchnu začel odmeven t.i. NSU-proces, v katerem so
							obtožene osebe, povezane s terorističnim združenjem
							Nazionalsozialistischer Untergrund (NSU). Obtoženci naj bi med drugim
							zagrešili deset umorov (t.i. NSU-umorov), kaznivo pa je tudi članstvo v
							takšni teroristični organizaciji. </p>
						<p>Zanimiva je predvsem vsebina polemik, ki se ob sodnem postopku odvijajo v
							nemških občilih. Pisci opozarjajo na to, da bi morala država takšen
							teror predvideti, če birokracija, površnost in nekompetentnost ne bi
							zameglile pogleda na realno stanje v družbi. Nemčija naj bi se preveč
							»zanašala na moč pozitivnih simbolov, tabujev in moralnega aktivizma«, a
							to ni zadostovalo, manjkal naj bi stik z resničnostjo. Mnogi tudi
							opominjajo, da so pričakovanja glede sodnega postopka prevelika – da
							namreč ne more popraviti vseh teh napak, ki so do ekstremizma
							pripeljale. »Boj proti terorizmu in ekstremizmu ne sme biti prepuščen
							sodišču. Njegov začetek in konec je v politiki.« (Jasper von
							Altenbockum, FAZ, 6. 5. 2013) Če zadnjo trditev prenesemo na slovenske
							razmere, se verjetno zatakne obakrat – pri sodiščih in pri politiki.
							Medtem ko s slovenskimi sodišči sploh ne moremo računati, ker so v rokah
							popolnoma režimskih pravnikov, nam tudi politika ne nudi zatočišča, saj
							ni bila sposobna sprejeti niti evropske resolucije o obsodbi
							totalitarizmov, kaj šele, da bi se proti njim borila preventivno in
							kurativno.</p>
						<p>Po eni strani je iz občil čutiti vsesplošen pogrom proti obtoženim v
							NSU-procesu, po drugi strani pa komentatorji opozarjajo na to, da
							sodišče ne sme slediti ne javnemu linču, ne nemški vladi, ne komurkoli
							drugemu. »Udeleženci imajo zelo različne želje glede razpleta postopka,
							vsakomur ne bo ugodeno. A vsi morajo vedeti: Postopek sam je že eden od
							ciljev.« (Reinhard Müller, FAZ, 7. 5. 2013) Tudi v Sloveniji bi že
							začetek postopka proti najhujšim zločincem pomenil velik korak naprej. A
							zaenkrat ne kaže, da se bo kaj premaknilo.</p>
						<p>Za nas posebej sporočilen je članek dr. Kaija Ambosa, uglednega nemškega
							strokovnjaka za kazensko pravo, z naslovom »Ponovno vzpostaviti pravo«1
							(Das Recht Wiederherstellen, FAZ, 3. 3. 2013), v katerem avtor zatrjuje,
							da preiskave proti nekdanjim zločincem nepravnih režimov pomenijo
							zvestobo družbe pravu. Po njegovem mnenju namreč kazen nima le
							preventivne funkcije (ki je v teh primerih zanemarljiva), ampak predvsem
							povračilno, torej »poravnava« krivdo (»Punitur, quia peccatum est«).
							Prispeva pa tudi k »vzpostavitvi družbenega miru ter k izogibanju in
							reševanju medosebnih sporov. A ne glede na to je povračilo ravno pri
							najhujših množičnih zločinih omejeno, saj se taki zločini s kaznijo
							nikoli ne morejo popolnoma poravnati.« </p>
						<p>Pa vendarle se dr. Ambos ne odpove čisto niti preventivni funkciji kazni
							v takih sodnih primerih, saj trdi, da se prelomljene norme </p>
						<pb n="085"/>
						<figure>
							<graphic url="slike_z_90/z_90_42.png"/>
							<head>Za zidovi sveta ni konec <name>Janez Rihar</name>
							</head>
						</figure>
						<p>lahko spet vzpostavijo samo s kaznovanjem. »Tako gledano kazen služi‚
							ponovni vzpostavitvi prava‘ (Hegel). Kazen je tako krepitev zaupanja v
							normo in pravnost celotne družbe.«</p>
						<p>V Sloveniji se velikokrat sliši, da je nesmiselno kaznovati onemogle
							starčke. A poudariti je treba, da ne gre za starčke, ampak za našo
							družbo. Njihova kazen ne bi pomenila maščevanja ali zadoščenja za
							storjene zločine, ampak bi ponovno vzpostavila slovenski pravni red in
							zaupanje v inštitucije.</p>
						<p>Bralec FAZ-a je o Sloveniji v minulih mesecih lahko prebral še članek o
							nepremičninski krizi, v katerem je jasno povedano, da nam Nemčija ne
							zaupa več in le še pričakuje dan, ko bomo zaprosili za evropsko finančno
							pomoč. Seveda pa časnik ni mogel niti mimo mariborske tragedije in
							odstopov nadškofov. Obveščenost nemških novinarjev preseneča. Ali si pa
							– v nasprotju s slovenskimi kolegi – morebiti le upajo povedati, kar
							vedo, ker niso podvrženi (samo)cenzuri.</p>
						<pb n="086"/>
					</div>
				</div>
				<div type="div2">
					<head>Ponovno izpostaviti pravo<note place="foot" n="15">Objavljeno v
							Frankfurter Allgemeine Zeitung, 3. 3. 2013.</note>
					</head>
					<docAuthor>Kai Ambos<note place="foot" n="16">Profesor dr. Kai Ambos predava
							kazensko pravo, kazensko procesno pravo, primerjalno pravo in mednarodno
							kazensko pravo na univerzi Georga-Augusta v Göttingenu in je sodnik na
							deželnem sodišču v Göttingenu.</note>
					</docAuthor>
					<div type="div3">
						<p>Tudi še danes moramo izvajati preiskave proti zelo priletnim nekdanjim
							zločincem nepravnih režimov. Kajti gre za zvestobo družbe pravu.</p>
					</div>
					<div type="div3">
						<p>Spet se začenjajo – in to ne samo v Nemčiji – razprave o kazenskem
							pregonu nekdanjih nacističnih zločincev. Pri nas gre za obnovitev debate
							o dokončni obsodbi Johna Demjanjuka pred münchenskim deželnim sodiščem
							leta 2011. V inozemstvu se npr. dogaja nekaj podobnega na posebnih
							oddelkih kambodžanskih sodišč glede dokončne obsodbe zločinov Rdečih
							Kmerov. Vsem tem postopkom je skupno, da so storilci večinoma že v
							visoki starosti in da pogosto ne doživijo konca procesov, kot se je
							izkazalo ob smrti Demjanjuka ali člana Rdečih Kmerov Ieng Saryja še pred
							pravnomočnostjo njune obsodbe. Tem postopkom je skupno tudi, da
							zahtevajo težavne in dolgotrajne preiskave, ker so zločini največkrat
							časovno že zelo oddaljeni in primanjkuje zanesljivih dokazov. Če pa gre
							poleg tega, kot v primeru taboriščnih paznikov, še za »izvajalske
							storilce«, torej za bolj majhna kolesca v uničevalnem stroju državnega
							kriminala, ugotavljanje krivde s sredstvi klasičnega individualnega
							kazenskega prava sploh ni lahko delo.</p>
						<p>Kako lahko take postopke utemeljimo s kazenskoteoretičnega vidika?
							Specialno preventivni, torej na storilce nanašajoči se argumenti so pri
							preganjanju sistemskih storilcev komaj razvidni, tem bolj, ko se ti
							nahajajo že na koncu življenja. Saj se sistemski storilci obnašajo v
							okviru svojega krivičnega sistema vseskozi v skladu z njim. Delajo
							namreč natančno tisto, kar ta krivični sistem od njih pričakuje, ko npr.
							zagotavljajo organizacijske postopke v uničevalnem taborišču. Pri
							spremembi sistema se, kot kažejo izkušnje, njihovo ravnanje prilagodi
							novim razmeram. S tem novim sistemom pridejo v konflikt samo glede
							svojih prejšnjih dejanj v premaganem sistemu. Stari sistemski storilci
							so pogosto dobri, prilagojeni sosedje, ni jih treba resocializirati niti
							ni treba večinske družbe pred njimi zaščititi. </p>
						<p>Na storilca in na dejanje se nanaša, seveda nazaj obrnjeno, tudi klasična
							ideja o povračilu: Kaznovano bo, ker se je grešilo (»Punitur, quia
							peccatum est«), ne ali ne samo (odvračalno, preventivno), da se ne bi
							več grešilo (»Punitur, ne peccetur«). Po Kantovih besedah se storilec
							kaznuje, »ker je kaj zagrešil«, torej samo zaradi svojega dejanja,
							četudi se bo kazen izvršila na sicer neobljudenem otoku. V tem pride,
							moderno rečeno, do izraza ideja o kar najbolj natančni izravnavi krivde,
							ki ne učinkuje samo kot utemeljevanje kazni, ampak tudi kot omejevanje
							kazni.</p>
						<p>To stališče je neposredno prepričljivo in zato prav do danes uživa veliko
							priljubljenost, in to prav pri normalni, pravno še ne deformirani
							populaciji. Na ta način se da seveda upravičiti kaznovanje ne le
							najhujših sistemskih zločinov, ampak slehernega dejanja, če je bilo le
							to ob času storitve kaznivo; in to ne glede na družbeno koristnost
							kazni. Oportunostni vidiki, ki jih npr. obilno najdemo v nemški
							kazenskoprocesni ureditvi, imajo ob takem stališču prav tako malo
							prostora kot institut zastaranja (ki pa je bil za umore glede na
							nacistične storilce pri nas že tako odpravljen). Družbena koristnost
							kazni pa je v sekularni in pluralistični družbi legitimen dodaten vidik
							za njeno utemeljitev. Saj kazensko pravo ne obstaja samo zaradi sebe,
							ampak služi za vzpostavitev družbenega miru in za izogibanje medosebnim
							konfliktom ter za njihovo reševanje. Ne glede na to pa ravno pri najbolj
							množičnih kriminalnih zločinih povračilo trči ob meje, kajti taki
							zločini se s kaznijo nikoli ne morejo izravnati. </p>
						<p>Idejo o povračilu moramo izpopolniti. Splošno družbeno nesmiselne kazni
							se v postmoderni družbi, v kateri je kazensko pravo samo eden od mnogih
							instrumentov za razreševanje konfliktov, ne da opravičevati. Treba je
							upoštevati splošno preventivne, torej na skupnost se nanašajoče teorije
							o namenu kazni. Treba se je torej vprašati, kako splošno družbeno vpliva
							kaznovanje bivših sistemskih zločincev. O zastraševanju drugih
							potencialnih storilcev se na splošno dvomi, še manj verjetno pa je to
							pri politično motiviranih storilcih iz prepričanja, kot so Hitler,
							Milošević ali Pinochet. Dejansko ne moremo zanesljivo vedeti, ampak
							lahko samo upamo, da se da zločince krivičnega sistema odvrniti s
							kaznijo. Morali bomo tudi razločevati med različnimi nivoji odgovornosti
							znotraj takega sistema. Medtem ko je kak taboriščni paznik pač bolj
							dostopen za vplivanje svoje neposredne »<emph>peer group</emph>«<note
								place="foot" n="17">Skupina ljudi enake starosti, sposobnosti,
								socialnega položaja itd. (Op. prev.)</note> kot pa oddaljenega
							kazenskega preganjanja, je to pri bolje informiranih storilcih na
							vodstveni ali organizacijski ravni lahko že drugače. Tako se da pregon </p>
						<pb n="087"/>
						<p>nekdanjih sistemskih storilcev, posebno če se zgodi dolgo po zamenjavi
							sistema, prepričljivo utemeljiti – pozitivno splošnopreventivno – samo s
							pogledom na norme neke družbe. Prelomljene norme se lahko potrdijo v
							svoji učinkovitosti – tako rekoč kontrafaktično – in s tem spet
							vzpostavijo samo s kaznovanjem. Tako gledano služi kazen »zopetni
							vzpostavitvi prava« (Hegel), ki je bilo s kaznivim dejanjem poškodovano
							(negacija), tako da mora biti s kaznijo spet vzpostavljeno (negacija
							negacije). Kazen je tako krepitev zaupanja v normo in pravnost celotne
							družbe, skratka »utrjevanje priznavanja norm« (Jacobs). To ni samo
							simbolična, ampak vseskozi realna in komunikativna funkcija kazni, kajti
							brez zaupanja v svoje norme in – naravno – v institucije, ki jih
							uporabljajo, ne more nobena država trajno zahtevati legitimnosti
							nasproti »svoji« družbi. Pregon nekdanjih sistemskih storilcev lahko
							torej utemeljujemo dvojno: s povračilom v smislu izravnave krivde in
							pozitivno splošnopreventivno v smislu potrjevanja norm. </p>
						<p>Glede nekdanjih taboriščnih paznikov – kot golih izvajalskih storilcev
							brez individualno dokazljivega prispevka k dejanju – je precizno
							določanje prelomljene norme, ki naj bi se ponovno vzpostavila s kaznijo,
							vsekakor lahko težavno. In to nas vrne k že nakazani problemtiki
							odgovornosti. Ali lahko obsodba Demjanjuka zaradi (16-kratne) pomoči pri
							množičnem umoru samo zaradi njegove splošne službe v uničevalnem
							taborišču Sobibor brez konkretnega posameznega dokaza dejansko služi kot
							precedenčen primer za današnje preiskave? Deželno sodišče v Münchnu se
							je zavestno odvrnilo od sodne prakse, ki je veljala od frankfurtskega
							auschwitzskega procesa iz 1960-ih let in je zahtevala »konkreten dokaz o
							posameznem dejanju«, in je imelo za zadostno, da je Demjanjuk opravljal
							stražno službo med »odpremo« 16 transportov. Kajti Sobibor je služil
							»zgolj namenu množičnih pomorov judovskega prebivalstva«, tako da »je
							bila … vsaka dejavnost v taborišču podpiranje glavnega namena
							uničevalnega taborišča«. Deželno sodišče se je pri tem lahko sklicevalo
							na prav tako v šestdesetih letih razširjeno sodno prakso, ki je pri
							»čistih« uničevalnih taboriščih, kot je bil Sobibor, glavno kaznivo
							dejanje videlo v množičnem uničevanju, za sostorilstvo potreben
							prispevek pa v vsakršni dejavnosti v takih taboriščih ob zavedanju
							namena taborišča. Nazadnje se s tem potrjuje kazniva udeležba pri
							kriminalnem početju v smislu mednarodnokazenskopravnega »joint criminal
								enterprise«.<note place="foot" n="18">Pravna doktrina, po kateri
								vsak član organizirane skupine individualno odgovarja za zločine, ki
								jih je skupina zagrešila v okviru skupnega načrta ali cilja.</note>
						</p>
						<p>Odločilna bi bila lahko pri tem kriminalna kakovost početja kakor tudi
							vrsta splošne dejavnosti udeleženca. Če gre za čisto kriminalno podjetje
							(»čisto« uničevalno taborišče), je vsako dejavnost, ki služi temu
							namenu, treba ocenjevati kot pomoč pri kaznivem dejanju. To velja vselej
							pri dejavnostih, ki se nanašajo na uničevanje (npr. služba pri
							razkladanju jetnikov), pa tudi pri zgolj upravnih službah (npr. v
							knjigovodstvu), kajti tudi brez njih uničevalno taborišče ne bi moglo
							izpolnjevati svojega namena. Vse te dejavnosti služijo izključno namenu
							uresničevanja zločinske dejavnosti. Pri zunanjih podpornih dejavnostih,
							ki se ne nanašajo neposredno na uničevanje (kot se npr. dobava
							ciankalija) gre za to, ali je dobavitelj, npr. živil, poznal uničevalni
							namen taborišča in s tem podporni značaj svojega delovanja. Če sledimo
							tem splošnim načelom, ostaja utemeljevanje individualne odgovornosti
							težavno v primerih, pri katerih gre za udeležbo pri »mešanih« akcijah.
							Uvajanje tožilskih poizvedovanj pa je v luči tega pravnega položaja in
							začetnega suma, ki iz njega sledi, vsekakor potrebno. </p>
						<p>Prevedel Marko Kranjec</p>
						<pb n="088"/>
					</div>
				</div>
			</div>
			<div type="div1">
				<head>Po branju</head>
				<div type="div2">
					<head>Revolucija na Primorskem</head>
					<docAuthor>Urška Makovec</docAuthor>
					<div type="div3">
						<p>Revolucionarno nasilje na Primorskem: Goriška in Vipavska 1941-1945.
							Študijski center za narodno spravo, Ljubljana 2011</p>
					</div>
					<div type="div3">
						<p>Primorsko dojemanje polpretekle zgodovine – tako lastne kot širše,
							slovenske – deloma še vedno ostaja nerazumljivo. V tančico nejasnosti je
							ostala zavita takratna (ne)reakcija na dogodke med in po drugi svetovni
							vojni, preseneča pa tudi nezmožnost današnjega treznega ovrednotenja
							dogodkov in ravnanj. Teh vprašanj se je ne s filozofskim ali
							sociološkim, ampak z eksaktnim zgodovinskim pristopom lotil Renato
							Podbersič, tudi sam doma z Goriškega. Njegova leta 2011 izdana knjiga
							Revolucionarno nasilje na Primorskem, ki se osredotoča na Goriško in
							Vipavsko med leti 1941 in 45, postreže z vrsto zgodovinskih dejstev, ki
							jim niti najbolj zagrizeni revolucionarji niso mogli oziroma ne morejo
							oporekati. Knjiga namreč ni doživela nobenega nasprotovanja naših
							postkomunistov. Še več, ko se je Giuseppe Pierazzi (Jože Pirjevec) le
							oglasil – verjetno zato, ker se je pač moral odzvati na tako
							»krivoverski« izdelek – je bil edini odziv nanj ta, da je v naslednjih
							dneh prodaja Podbersičeve knjige bliskovito narasla.</p>
						<p>Obravnavano delo je druga knjiga iz zbirke Revolucionarno nasilje, ki jo
							izdaja Študijski center za narodno spravo. Gradivo za obdelavo tega zelo
							kompleksnega področja je avtor črpal predvsem iz dokumentov VOS-a in
							Ozne, CK KPS in Komunistične partije Slovenije za Primorsko. Čeprav delo
							zaradi pomanjkljivih virov še ni končano, je knjiga pomemben doprinos k
							boljšemu poznavanju in razumevanju dogajanja na Primorskem. Za
							predstavitev okoliščin avtor najprej oriše položaj Primorske med
							vojnama, nato pa je po sklopih opisano dogajanje med vojno. Poglavja o
							pravu in revoluciji, odnosu primorske duhovščine do revolucije, odnosu
							revolucionarjev do Italijanov in odnosu do Tigrovcev so pomembno
							dopolnilo k razumevanju celote. V drugem delu avtor podaja konkretne
							primere: opiše »primorske Dražgoše« in dogajanje v vasi Vrtojba pri
							Gorici, predstavi nekaj krutih usod posameznikov in vključi močna,
							pomenljiva pričevanja. </p>
						<figure>
							<graphic url="slike_z_90/z_90_43.png"/>
							<head>
								<name/>
							</head>
						</figure>
						<p>Svoje delo zaključi s številnimi reprodukcijami arhivskih dokumentov in
							poimenskim seznamom žrtev revolucionarnega nasilja na Goriškem in
							Vipavskem. Ta seveda ni dokončen in se je od izdaje knjige do danes že
							precej podaljšal.</p>
						<p>Jasno je, da si je NOB-jevska naveza želela, da bi tako pregleden izdelek
							zgodovinske stroke šel neopaženo mimo. A jasno je tudi, da jasnost in
							resnica slej ko prej začneta prodirati na površje. Tudi na Primorskem.
							To dokazujejo množično obiskane predstavitve Podbersičeve knjige.
							Kjerkoli je bila predstavljena, je bil prireditveni prostor poln,
							obiskovalci pa – glede na vprašanja in razprave – željni resnice. To je
							bilo tudi zame, Primorko, pozitivno presenečenje, saj bi prej
							pričakovala ignoranco in nezanimanje.</p>
						<p>Avtor prek zgodovinskih dejstev precej dobro nakaže, kaj je tlakovalo pot
							primorskemu »romantičnemu« dojemanju osvobodilne </p>
						<pb n="089"/>
						<p>fronte in komunizma, iz tega pa lahko sklepamo, kaj ga ohranja še do
							danes. Ko pravim »romantičnost«, navajam filozofa dr. Milana Komarja, ki
							je v eseju Pot iz mrtvila zapisal: »Na Goriškem je bilo med zadnjo vojno
							moč opaziti, da se je narodno čuteče prebivalstvo ohranilo na
							‚Gregorčičevem nivoju‘, kakor se je izrazil neki partizanski opazovalec,
							kar pa ni zaviralo le prodiranja marksizma, ampak v veliki meri tudi
							borbo proti njemu.« To zatrdi, ko govori o tem, da nekateri narodi niso
							zmogli prehoda iz romantičnega doživljanja sveta (torej ko čustva
							prevladajo nad razumom) v realizem, kar naj bi veljalo tudi za Slovence,
							in še posebej za naše obmejne pokrajine. Medtem ko so Kranjsko treznili
							veliki možje, kot na primer Mahnič, Lampe in drugi, se je Goriška
							poistovetila z Gregorčičem in pri njem tudi ostala, saj je velikih imen
							na Goriškem primanjkovalo oziroma so bili njihovi glasovi zatrti.
							Goriška in Kranjska sta šli torej vsaka svojo pot čustvenosti oziroma
							stvarnosti, in to že mnogo preden so se začela nerazumevanja zaradi
							dogodkov med vojno.</p>
						<p>Mnoge duhovnike, ki so še v času med vojnama odločilno vodili tako
							kulturno kot politično delovanje, so v začetku druge vojne aretirali,
							politično enotnost v do tedaj močnem krščanskosocialnem gibanju pa je
							razbil notranji spor. Manjša skupina pod vodstvom Janka Kralja, ki je
							vstopila tudi v SLS in priznavala Slovensko zavezo, je ohranila jasno
							protikomunistično držo, Besednjakova večina, t. i. goriška sredina, pa
							je z OF »vseskozi ohranjala odprte stike« in nazadnje leta 1944 vanjo
							pristopila. Slednje dejstvo očitno pokaže, da tako različna svetovna
							nazora (kot sta krščanstvo, ki je prevladovalo na Primorskem, in
							komunizem) ne moreta sodelovati oziroma ne moreta sklepati kompromisov.
							Eden od njiju slej ko prej požre drugega. A »romantični« Primorec se ni
							hotel nikomur zameriti – čeprav je kot kristjan vedel ali, bolje rečeno,
							čutil, da komunizem ni v skladu z njegovim prepričanjem – in je raje
							ohranjal neke kompromisne odnose, katerih vpliv ga je potem dokončno
							zavedel.</p>
						<p>Slovenska zavest se je med Primorci v času italijanskih pritiskov
							stopnjevala in vse, kar so si po tolikih letih okupacije želeli, je
							bilo, da bi lahko živeli kot Slovenci. Čeprav so kmalu spoznali, da z
							osvobodilno fronto prihaja komunizem, so ga sprejeli v smislu »komunizem
							bo prešel, narod pa ostane«. Zapisi Rudolfa Klinca pričajo o tem, kaj
							vse je ljudi motilo pri partizanih (umori, govorjenje o ločitvi Cerkve
							in države, obračuni z duhovniki, spodbujanje internacionalnosti), a
							večina je v njih videla požrtvovalne borce – organizacijo, v kateri se
							lahko povežejo v boju proti okupatorju. Primorsko ljudstvo je bilo, da
							bi se rešilo Italijanov, pripravljeno storiti vse.</p>
						<p>Tu najdemo tudi osrednji vzrok za nerazumevanje dogajanja v Ljubljanski
							pokrajini. Dojemanje okupatorja kot legalno oblast, h kateri bi se
							zatekli po zatočišče pred še večjim terorjem, je bilo za Primorce
							popolnoma nepredstavljivo in nesprejemljivo, smrtni greh, ki mu ni para. </p>
						<p>Od takrat do danes se pogled na lastno zgodovino in na sosednjo pokrajino
							ni kaj dosti spremenil. Duhovniki pa so bili edini, ki so poleg režima
							imeli vsaj nekoliko vpliva, a komunisti so tiste, ki se demagogiji niso
							odločno postavili po robu, spretno krmarili. Ljudstvo je torej poslušalo
							le zmagovalno različico »resnice«, ki je sčasoma postala tudi edina.
							Zmagovalni partizanski duh je vztrajal in še vedno vztraja. Vemo, kako
							polni simbolike so bili razni režimski shodi, proslave in povorke – to
							je le še dvigalo primorski ponos na »zaslužno« partizanstvo. Še danes v
							Komnu – primorskih Dražgošah – slovesno obhajajo svoj »praznik«, neka
							kraška osnovna šola pa (slovenski!) dan državnosti praznuje v polnih
							pionirskih opravah in celo s puškami.</p>
						<p>Treznjenje in soočanje z resnico je za Primorca, ki z vso strastjo
							prepeva »Vstala, Primorska«, prenaporno in raje ostaja v svojem mitu.
							Toliko bolj dragoceni so zato posamezniki (kot sta na primer avtor
							Renato Podbersič in novinar Jože Možina), ki so Primorci iz
							partizanskega okolja, a so presegli romantičnost in pogledali resnici v
							oči. Uspeh Podbersičeve knjige jasno pokaže, da zasidranost v resnici,
							obogatena s primorsko strastjo do tistega, kar počne, daje človeku moč
							za velika dejanja. Ti ljudje so najverodostojnejši pričevalci. Prav zato
							je pričujoče delo pomemben prispevek ne le z vidika zgodovinske stroke,
							ampak tudi z vidika razumevanja polpretekle zgodovine med Primorci
							samimi ter med Ljubljano in Goriško.</p>
						<pb n="090"/>
					</div>
				</div>
				<div type="div2">
					<head>Jurček</head>
					<docAuthor>Damjana Kern</docAuthor>
					<div type="div3">
						<p>JURČEK – Deček, ki je pobegnil pred komunisti, Salve, 2012</p>
					</div>
					<div type="div3">
						<p>»Svojemu slovenskemu narodu, <lb/>tistim, ki so jih pobili, <lb/>tistim,
							ki so zbežali, <lb/>in tistim, ki so ostali … « </p>
						<p>posveča Jure Langus knjigo, naslovljeno kar s pomanjševalnico imena, ki
							sta mu ga izbrala njegova starša. Avtor se je rodil leta 1939 v
							Ljubljani, po drugi svetovni vojni pa z družino pribežal v Argentino,
							kjer se je izšolal za učitelja, vstopil v salezijanski red in leta 1966
							pel novo mašo. Duhovniški poklic je opravljal v številnih mestih
							province Buenos Aires in La Pampa. Znan je po predanem pastoralnem delu
							in avtorstvu člankov, veroučnih knjig ter katehetskih priročnikov.</p>
						<p>Jurček je zgodba o »dečku, ki je pobegnil pred komunisti« oziroma
							avtorjevo osebno pričevanje o obdobju med majem 1945 in majem 1948, ko
							je zaradi komunističnega preganjanja s svojo družino bežal iz domovine,
							na poti menjal številna begunska taborišča in se slednjič ustalil v
							Argentini. Knjiga je uresničitev avtorjeve dolgoletne odločenosti, da bo
							svoja doživetja ob begu zapisal, preden gredo v pozabo. Pisanju
							»spominov iz otroštva« je posvetil počitnice 1959, nato pa že porumenele
							liste ponovno vzel v roke spet leta 2004, jih začel prepisovati in
							nadgrajevati. Sleherno doživetje je želel napisati in podoživeti z očmi
							osemletnega Jurčka, obenem pa povedati tudi tako, kot čuti danes kot
							odrasel Jure. Drobna odkrivanja otroškega sveta tako dobivajo dopolnitve
							in osmislitve v svetu odraslih, dva različna časa in dve pripovedni
							perspektivi pa se spojita v ganljivo življenjsko pričevanje o dogajanju,
							ki v splošnem ostaja slabo poznana lisa slovenske zgodovine. </p>
						<p>Malega Jurčka začnemo spremljati že v predzgodbi. Mnogo močneje in
							usodneje kot nenehne bombne eksplozije nedaleč od Langusove družinske
							hiše odjekne nekega dne očetov telefonski klic in svarilo, da »so
							komunisti zmagali«, »da bo treba iti proč«. S seboj sicer vzamejo le
							tisto, kar imajo na sebi, toda izraz na maminem obrazu vzbuja zlo
							slutnjo, da pot, na katero se odpravljajo, vendarle ne bo samo navaden
							»sprehod«. Glavna zgodba je zgodba otroka na begu. Od takrat, ko so
							takoj po koncu vojne 1945 odšli iz Ljubljane, do takrat, ko so tri leta
							kasneje </p>
						<figure>
							<graphic url="slike_z_90/z_90_44.png"/>
							<head>
								<name/>
							</head>
						</figure>
						<p>prispeli na obrobje Buenos Airesa, je Jurček skupaj z mamo, bratoma in
							sestrico dvakrat prečkal Alpe, zamenjal osem avstrijskih in italijanskih
							begunskih taborišč, z vlakom potoval po ruševinah povojne Evrope od
							Genove do pristanišča v Bremnu in se od tam z ladjo odpeljal »do dežele,
							kjer <emph>j</emph>
							<emph>ih je čakala svoboda</emph>«.</p>
						<p>Otrokovo pripovedno gledišče je bolj ali manj njemu dostopna konkretnost
							vsakdanjega sveta. Tako so zanimivi odlomki z opisi razmer v begunskih
							taboriščih, pripovedi o srečanjih z vrstniki in navezovanju
							prijateljstev, opisi voženj s kamioni, tovornimi vagoni in vlaki,
							prizori otroških iger, prigode v šoli, priprave na odhod v Argentino …
							Skozi pripovedovanje, ki je v otroški spontanosti in neposrednosti
							dostikrat skrajno ganljivo, lepo oriše raznovrstna odkritja, zaupa
							otroške želje, veselje in dvome, skozi sanjske privide pa pogosto
							razkrije tudi velike strahove in trpljenje. Ne zmanjka mu vprašanj, ki
							se najpogosteje dotikajo drame </p>
						<pb n="091"/>
						<p>in nesmislov tedanjega časa: »Kdo začne vojno? Zakaj komunisti še kar
							pobijajo? Kako so komunisti ubili mojega očeta?«. Toda zdi se, da
							»veliki ne razumejo«, da »ne odgovorijo, ko jim postaviš vprašanje«, da
							pogosto celo »<emph>ne govorijo resnice</emph>«. Dostikrat je edini
							odgovor, ki ga prejme, mamin objem. Ravno zato kar sam išče odgovore,
							ugiba in spaja drobce svojega znanja, da bi se dokopal do resnice. To
							mestoma deluje naivno humorno, pa vendarle prav s tem tabuje slovenske
							polpretekle zgodovine praviloma postavlja v novo luč, pod katero se ti
							prikažejo v vsej svoji krutosti in grozljivosti. Rezultat otroškega
							tolmačenja sveta tako postane pretresljiva resničnost tega, kar otrok
							vidi in čuti, četudi ne razume popolnoma. </p>
						<p>Kontrapunkt neurejenim, povečini nelogično nanizanim otroškim spominom in
							doživetjem pa so preskoki na pripovedovanje odraslega. Zgodba
							šestletnega dečka se namreč prepleta z odlomki dokumentarnih
								zapisov<note place="foot" n="19">
								<p>Ključna vira sta knjigi <emph>Od osvobodilnega boja do
										banditizma</emph> Alberta Svetine, nekdanjega komunista na
									visokem položaju, ki je moral pobegniti tako kot Jurček, ter
									knjiga <emph>Cerkev na zatožni klopi</emph> Tamare Griesser-
									Pečar, zgodovinarke, ki je zbrala dokumente ljudskih sodb z
									umori in kaznimi.</p>
							</note>, fotografijami, pričevanji znancev in sorodnikov, ki jih je
							avtor obiskoval v domovini od 1981 naprej. Navedene so tudi molitve in
							razmišljanja odraslega Jureta – duhovnika, ki odgovore išče
							retrospektivno, glede na dogajanje v zgodovini slovenskega naroda:
							»Kakšne dokaze je pri svojem početju uporabljala komunistična partija?«,
							kot tudi perspektivno: »Kako naprej, Slovenija? … <emph>Kdaj bodo
								imenovali prve slovenske mučence, tiste, ki so jih komunisti
								umorili, ki v rokah niso imeli orožja, ki niso ničesar
								storili?</emph>« Na ta način sta v pričujoči knjigi otroška in
							odrasla perspektiva ves čas spojeni, deloma odvisni druga od druge, se
							dopolnjujeta in mestoma celo izenačita. Mnoga naivno postavljena otroška
							vprašanja se, denimo, pri odraslem pripovedovalcu še vedno izkažejo za
							nerešena: »Bo prišel dan, ko nihče ne bo nikogar izključeval? Ko nihče
							ne bo nikogar izganjal? Ko drug drugega ne bomo pobijali?«</p>
						<p>Ko bralec fragmente Jurčkove pripovedi in Juretove nadgradnje skrpa v
							celoto, pred njim zraste knjiga z izjemno pričevalsko vrednostjo, ki med
							drugim pomeni tudi bogat doprinos k osvetlitvi zločinov komunističnega
							totalitarizma pri nas, vpogled v življenje Slovencev v povojnih
							begunskih taboriščih in prihod povojne emigracije v Argentino. Jurčkova
							zgodba je čudovit slavospev njegovi mami oziroma kar vsem slovenskim
							ženam, ki so s tihim privoljenjem in globoko vero prevzele nase vso
							grozo in bolečino, ko so trepetale za usodo svojih mož in sinov ter se z
							majhnimi otroki podale na pot begunstva. Obenem pa je to pričevanje tudi
							poklon spominu na umorjenega očeta, ki je kot številni drugi dal svoje
							življenje, »<emph>da bi se rodila druga Slovenija</emph>
							<emph>, brez sovraštva, v resnici, solidarnosti in </emph>
							<emph>spoštovanju</emph>«. Odrasli Jure je namreč prepričan, da so bili
							možje in fantje, ki so na tako krut način dali svoje življenje,
							slovenski mučenci, »ki se niso pustili ukloniti«, saj je bilo za njih
							»pričevanje za resnico pomembnejše od življenja!«. Avtor priznava, da
							ravno iz tega prepričanja tudi sam črpa moč. Zaradi očeta in vseh drugih
							mučencev pa se je čutil dolžnega, da pove, kaj se mu je zgodilo.
								»<emph>Ne morejo me utišati!</emph>«</p>
						<p>
							<emph>Jurček</emph> je v izvirniku napisan v španskem jeziku, zato je na
							tem mestu potrebno izpostaviti tudi prevajalkino veliko mojstrstvo in
							izreden občutek za prebijanje skozi poligon besednih in pomenskih
							akrobacij otroške, odrasle in dokumentarno obarvane pripovedne
							perspektive. Knjiga namreč bralcu ponuja izredno doživeto in izzivalno
							branje. Je hitro berljiva, a vseeno počasna knjiga, saj od bralca
							pogosto zahteva, da se vrne nazaj in jo ponovno podoživi. Toplo jo
							priporočam v branje tudi zato, ker na nevsiljiv način podaja številne
							iztočnice za poglabljanje v kruti čas slovenske zgodovine, ki ga moramo
							poznati tudi zato, da bi razumeli današnji čas.</p>
						<pb n="092"/>
					</div>
				</div>
				<div type="div2">
					<head>Vetrinjska in »bleiburška« tragedija</head>
					<docAuthor>Helena Jaklitsch</docAuthor>
					<div type="div3">
						<p>Florian Thomas Rulitz</p>
						<p>Vetrinjska in »bleiburška« tragedija</p>
						<p>Nasilje partizanskih enot nad begunci v maju 1945 na avstrijskem
							Koroškem</p>
						<p>Mohorjeva družba, Celovec 2013</p>
					</div>
					<div type="div3">
						<p>Mohorjeva založba v Celovcu je v letošnjem letu svojo knjižno polico
							obogatila še z enim zanimivim in za osvetljevanje (tudi) slovenske
							zgodovine pomembnim delom – knjigo <emph>Vetrinjska in »bleiburška«
								tragedija</emph> s podnaslovom Nasilje partizanskih enot nad begunci
							v maju 1945 na avstrijskem Koroškem. Gre za prevod knjige, ki je sicer v
							nekoliko razširjeni obliki izšla pred leti v nemščini. Avtor monografije
							je mlad avstrijsko-koroški zgodovinar Florian Thomas Rulitz, ki je temo
							podrobno raziskal v okviru svoje doktorske disertacije. </p>
						<p>Najprej morda nekaj besed o avtorju. Florian Thonas Rulitz se je rodil
							leta 1980 v Celovcu, kot sam pravi, »v južno koroško družino, ki je bila
							na Koroškem v jezikovnem konfliktu med nemškim jezikom, jezikom vindišev
							in slovenskim jezikom. Ob družinskih srečanjih so zato nasprotna
							stališča pogosto privedla do hudih prepirov«. Že takrat se je odločil,
							da bo temo, ki očitno tako razdvaja, nekoč podrobneje raziskal ter s tem
							»posvetil v temo«.<note place="foot" n="20">
								<p>Mail Rulitza avtorici članka, 27. 8. 2013.</p>
							</note> Srednjo šolo je obiskoval v Borovljah, maturo pa je leta 2003
							opravil na Zvezi trgovski akademiji v Celovcu. Nato je študiral pravo,
							novinarstvo, politične vede in zgodovino, pri čemer se je v podiplomskem
							študiju osredotočil predvsem na prostor Alpe–Jadran. Leta 2011 je na
							Oddelku za zgodovino doktoriral s temo »Kroatiens Bleiburg«/»Sloweniens
							Viktring« – Partisanengewalt in Kärnten am Beispiel der
							antikommunistischen Flüchtlinge im Mai 1945 (Hrvaški Bleiburg/slovenski
							Viktring – Partizansko nasilje na Koroškem na primeru protikomunističnih
							beguncev v maju l945). Disertacijo je nato objavil v knjižni obliki, kot
							že omenjeno, pa je bila ta nato v nekoliko skrajšani obliki prevedena v
							slovenski jezik. </p>
						<p>Knjiga je, po mnenju avtorja, »dragocen prispevek k iskanju resnice pri
							obdelavi zgodovine totalitarnih režimov«. Delo je mogoče označiti tudi
							kot »zelo pomemben prispevek k zavarovanju virov. V času, ko skoraj ni
							več oz. kmalu ne bo več živih prič, ki bi lahko iz lastnih izkušenj
							avtentično pripovedovale o grozotah druge svetovne vojne in povojnega
							časa, </p>
						<figure>
							<graphic url="slike_z_90/z_90_45.png"/>
							<head>slika<name/>
							</head>
						</figure>
						<p>predstavlja knjiga, ki vsebuje tudi nekatere intervjuje s pričami,
							pomemben gradnik zgodovine področja od Alp do Jadrana.«<note
								place="foot" n="21">
								<p>Mail Rulitza avtorici članka, 27. 8. 2013.</p>
							</note> Knjiga je zagotovo zanimivo branje tako za strokovnjake, saj je
							bogato opremljena z znanstvenim aparatom, kot za tiste, ki jih zgodovina
							zanima sama po sebi. Za tiste, ki jih zanima povojna zgodovina, je
							neverjetno dolg seznam uporabljenih virov, dokumentov, arhivskega
							gradiva prava zakladnica in vodnik za morebitno nadaljnje raziskovanje
							tega časa in prostora. Kot je zapisala dr. Tamara Pečar Griesser, sodi
							»znanstvena monografija k temeljnim raziskavam dogajanja na Koroškem ob
							oz. takoj po koncu 2. svetovne vojne. Tja so se namreč zatekle različne
							protikomunistične vojaške enote iz jugoslovanskega prostora: slovenski
							domobranci oz. Slovenska narodna vojska, četniki, domobrani in ustaši pa
							tudi številni civilisti različnih jugoslovanskih narodnosti.«2 Na
							vprašanje, v čem vidi glavni doprinos knjige, avtor odgovarja: »Drugače
							kot dosedanje publikacije, ki so obravnavale partizansko nasilje na
							avstrijskem Koroškem, izbor virov in predstavljenih dogodkov ni omejen
							na selektivne tendence h kolektivni stigmatizaciji vseh partizanov kot
							ideološko </p>
						<pb n="093"/>
						<p>motiviranih morilcev.«<note place="foot" n="22">Mail Rulitza avtorici
								članka, 27. 8. 2013.</note> Resnično je seznam literature in virov,
							iz katerih črpa, izredno širok. Dokumente, na katere se naslanja pri
							svojem raziskovalnem delu, je tako našel v Britanskem državnem arhivu,
							Koroškem deželnem arhivu v Celovcu, Arhivu deželnega sodišča v Celovcu,
							Arhivu koroškega policijskega poveljstva, Arhivih okrajnega poveljstva
							Beljak in Velikovec, Arhivu krške škofije. Prvič so bili obdelani tudi
							dokumenti deželnih žandarmerij, številnih župnijskih arhivov, šolskih
							kronik, krajevnih in zasebnih arhivov ter Arhiva Črnega križa na
							Koroškem, ki skrbi za vojaška grobišča. V knjigo pa so vključeni tudi
							intervjuji s pričami tistega časa, ki jih je opravil avtor sam ali pa
							jih izbrskal iz morda že pozabljenih objav. Morda bi šla lahko drobna
							kritika le na slabši prevod, čeprav ga je opravil starosta slovenskih
							prevajalcev France Vrbinc, saj se v strukturi nekaterih stavkov zelo
							jasno vidi, da je prevajalec izhajal iz nemškega teksta, kar je na
							trenutke lahko tudi moteče. </p>
						<p>Verjetno ni treba preveč ugibati, o čem govori knjiga, saj je že
							(pod)naslov sam po sebi dovolj zgovoren: »<emph>Nasilje partizanskih
								enot nad begunci v maju 1945 na avstrijskem Koroškem</emph>«. Glede
							na to, da gre za prevod knjige, je morebiti na mestu vprašanje, zakaj se
							slovenski prevajalec oz. založnik ni odločil dobesedno slediti naslovu v
							izvirnem jeziku. Tam namreč avtor pred samostalnik »begunci« doda še
							»antikomunistični«, česar slovenski prevod nima. V nemškem jeziku se
							tako originalni podnaslov glasi: »<emph>Partisanengewalt in Kärnten am
								Beispiel der antikommunistischen Flüchtlinge im Mai 1945</emph>«.
							Čeprav v slovenskih delih res ne uporabljamo termina »antikomunistični
							begunci«, pa se mi ta avtorjev poudarek zdi zanimiv in bi si ga želela
							tudi na platnicah slovenske izdaje. Avtorju se je očitno vendarle zdelo
							pomembno, da poudari bistveni razlog za odhod beguncev maja 1945 iz
							Jugoslavije na avstrijsko Koroško. To namreč niso bili »klasični«
							begunci, temveč ljudje, ki so iz matične domovine bežali zaradi strahu
							pred komunizmom. Rulitz ugotavlja, da so po koncu druge svetovne vojne
							oblast v Sloveniji prevzeli »komunisti, ki so osvobodilni boj zoper
							okupatorja med vojno uporabili za svoje namene«, in da zaradi tega »v
							Sloveniji ni bilo resnične »osvoboditve«, saj je osvoboditev iz ječe
							totalitarnega režima okupatorjev privedla le do novega suženjstva s
							strani nekega drugega totalitarizma – vladavine komunistov. Osvobojena
							in s tem svobodna je Slovenija šele od 25. junija 1991.«<note
								place="foot" n="23">Mail Rulitza avtorici članka, 27. 8.
								2013.</note> Kot tudi ugotavlja Rulitz, so bili najvplivnejši
							predstavniki KPJ v partizanih politični komisarji, ki so bili četnim
							poveljnikom nadrejeni »ne le v politično ideoloških vprašanjih, temveč
							celo pri operativno vojaških odločitvah«; polit komisar je mogel
							samostojno dati ukaz za začetek ali konec kakšne akcije, kar je
							»pomenilo popolno strankino prevlado v vojski, tako da partizani de
							facto niso bili neodvisni od stranke, ampak so bili pravzaprav strankina
								vojska«.<note place="foot" n="24">
								<p>Str. 40</p>
							</note> Ta ugotovitev je obenem tudi odgovor na izjavo zgodovinarja Ota
							Lutharja, s katero se je odzval na slovesnost v Rovtah, v kateri se je
							cinično spraševal, kako bi lahko imeli komunisti glavni vpliv na
							partizansko gibanje, ko pa je bilo v partizanih le 16 % komunistov<note
								place="foot" n="25">Dnevnoinformativna oddaja 24ur, Pop TV, 25.
								avgust 2013. </note>. </p>
						<p>Bistvo avtorjevega dela je torej usmerjeno v čas po uradnem koncu druge
							svetovne vojne na avstrijskem Koroškem. Da pa bi bralec razumel
							dogajanje maja 1945, v prvem poglavju najprej predstavi bistvene
							značilnosti vojne na Slovenskem, Hrvaškem in v Srbiji. Poudariti je
							potrebno, da knjiga ne govori samo o Slovencih, temveč o vseh treh
							takrat največjih jugoslovanskih narodih. Tako Srbi kot Hrvati in
							Slovenci so namreč na avstrijskem Koroškem doživljali podobno (isto)
							usodo, kljub temu da se je njihova zgodovina med vojno nekoliko
							razlikovala (razdeljenost Slovenije na tri okupatorske cone, ustanovitev
							Neodvisne države Hrvaške, četniki pod poveljstvom Draže Mihailovića). V
							ospredju sta sicer bolj Slovenija in Hrvaška, zato sem prepričana, da bo
							knjiga prej ali slej prevedena tudi v hrvaščino. Pri tem pa avtor
							vseskozi ugotavlja, da ne na eni ne na drugi strani Karavank »partizani
							jugoslovanske Titove vojske niso kazali nikakršnega usmiljenja do svojih
							političnih nasprotnikov«.<note place="foot" n="26">Str. 67.</note>
						</p>
						<p>V nadaljevanju knjige predstavi vse tri poti, po katerih so Slovenci,
							Hrvati in Srbi bežali iz Jugoslavije. Predvsem Slovenci pa tudi Nemci,
							Srbi, Hrvati in Rusi so uporabili pot preko Ljubelja v Vetrinj pri
							Celovcu. Na podlagi koroških dokumentov in pričevanj je avtor potrdil,
							da so bili glavni boji pri Borovljah (na poti v Vetrinj, na drugi strani
							Karavank) 10. maja 1945, kar je vedno poudarjal tudi Tine Velikonja, ena
							izmed tistih prič, ki so takrat občutile spopad na svoji koži, in ne 11.
							maja 1945, kot to izhaja iz povojne partizanske literature in režimskega
							zgodovinopisja (Tamara Pečar Griesser je sicer ob predstavitvi knjige na
							Študijskem centru za narodno spravo opozorila, da to trditev ponovno
							problematizira koroški </p>
						<pb n="094"/>
						<p>zgodovinar Avguštin Malle). Ko smo že pri bojih, velja pohvaliti avtorja,
							da je knjigo bogato opremil s slikovnim materialom, fotografijami ter
							predvsem z zemljevidi oz. shematičnimi prikazi različnih spopadov (tudi
							pri Borovljah), na kar večina zgodovinskih del pozabi. Druga pot je pot
							preko Mežiške doline v Pliberk, po kateri je bežal glavni konvoj
							Hrvatov. Britanska kontrola zračnega prostora je tako poročala, da se na
							avstrijsko-jugoslovanskem mejnem območju nahaja 700.000 Hrvatov –
							500.000 civilistov in 200.000 vojakov.<note place="foot" n="27">Str.
								86.</note> Že na poti proti meji je prišlo do spopadov med partizani
							in ustaši. Ivan Dolničar, politični komisar 14. divizije, kasneje
							predsednik Zveze združenja borcev NOB Slovenije ter predlagatelj
							ustanovitve medalje generala Franca Rozmana Staneta (ustanovljena leta
							2011!), je zapisal, »da je bilo na partizanski strani mrtvih okrog 80
							ljudi in na drugi strani kdo ve koliko. Nekaj tisoč gotovo«.<note
								place="foot" n="28">
								<p>Str. 88.</p>
							</note> Še huje pa je bilo v bližini Pliberka (kot poroča Pavla Apovnik,
							ena izmed prič), kjer so Angleži skupaj s partizani ustašem zaprli pot,
							da ti niso mogli napredovati. Avtor nato na podlagi pričevanj in drugih
							virov predstavi pogajanja Hrvatov ob sodelovanju Britancev na pliberškem
							gradu z jugoslovansko armado, ki jo je zastopal jugoslovanski politični
							komisar in podpolkovnik Milan Basta, kateremu Rulitz, izhajajoč iz
							zapisa Srba Marka Lopušina, pripisuje veliko krivdo za odločitev o usodi
							od Britancev vrnjenih domobrancev ter drugih jugoslovanskih državljanov.
							Na angleški strani je v pogajanjih sodeloval brigadir 38. (irske)
							pehotne brigade Scott. Hrvatje so poskušali Scotta prepričati, da bi jih
							Angleži vzeli pod svoje okrilje, vendar se ta s tem ni strinjal. V svoj
							dnevnik je napisal, da so bili Hrvati najprej nepopustljivi in so
							zagotavljali, da tako vojska kot civilno prebivalstvo raje umre, kot da
							bi se predali »nekakšnim boljševistom«. Na koncu je Basta obljubil, da
							bo, »kdor bo vrnjen v Jugoslavijo, kot vojni ujetnik obravnavan človeško
							in pošteno in da se zato beguncem ni ničesar bati.« Izjema naj bi bili
							samo »politični zločinci«, z njimi pa se bodo ukvarjala zavezniška
							sodišča. Rulitz tu ne pozabi omeniti, kaj se je v resnici zgodilo s
							tistimi, ki so bili vrnjeni v Jugoslavijo.<note place="foot" n="29">Str.
								101.</note>
						</p>
						<p>Na pliberškem polju se nato odvije eden izmed tragičnih dogodkov povojne
							zgodovine Hrvatov. Po neuspelih pogajanjih je namreč prišlo do pravega
							pokola beguncev in ustašev, pri čemer »za številne žrtve pliberške
							tragedije smrt ni bila nagla«. O mučenju so poročali tudi domačini iz
							okolice. Žal žrtve okrog Pliberka še danes niso preštete, nekateri viri
							omenjajo celo okoli 2.000 mrtvih. V tem delu knjige odkrivamo tisti del
							zgodovine, ki večini ni poznan oz. se o njem ni govorilo. Predstavljajte
							si, kot je ugotovil Rulitz, da so nekatere grobove, v katerih so bili
							pokopani padli begunci, zaradi propagandnih razlogov celo pripisali
							partizanski strani, prav tako so nekatere pobite pokopali celo skupaj z
							mrtvimi partizani, grob pa označili izključno kot grob padlih
							partizanov. Daljnosežna spoznanja glede narodnostne identitete žrtev
							sicer omogočajo zapisi v tedanjih žandarmerijskih, občinskih ali farnih
							kronikah, časopisni članki, poročila prič in zapisi protikomunističnega
							hrvaškega PBV in Nove slovenske zaveze.<note place="foot" n="30">Str.
								163.</note>
						</p>
						<p>Poleg tega, tako v svoji knjigi avtor, v tem času niso bili ubiti samo
							jugoslovanski begunci. Posebne enote Vojske države varnosti in Ozne so
							na avstrijskem Koroškem prijele tudi veliko civilistov domačinov
							(avstrijske državljane), vendar pa teh v večini primerov niso umorili na
							domačih tleh, temveč so jih nasilno odpeljali v Jugoslavijo, tam pa so,
							tako kot mnogi, končali na moriščih. Tako masovno grobišče je recimo na
							Bizeljskem v slovenskih Prevaljah.<note place="foot" n="31">Str.
								225.</note> Kot pravi Rulitz, so »znanstvena pisanja do sedaj
							popolnoma ignorirala grobišča pomorjenih jugoslovanskih beguncev na
							avstrijsko koroških tleh«, da pa deloma teh grobišč niso omenjali tudi
							zaradi propagandnih razlogov.<note place="foot" n="32">Mail Rulitza
								avtorici članka, 27. 8. 2013.</note> V nadaljevanju knjige avtor na
							kratko predstavi tudi tretjo begunsko pot, ki je preko Kamniških Alp
							vodila v Velikovec. </p>
						<p>V nadaljevanju knjige avtor osvetli vlogo angleške uprave oz. vojske v
							tem delu Avstrije. Britanci so močno zavirali prodiranje beguncev na
							avstrijsko Koroško. Tako niso spustili preko Drave nobenega begunca,
							dali so uničiti prehode čez reko, zaradi česar je bilo prečkanje
							koroških rek maja 1945 skoraj nemogoče in se je velikokrat izkazalo za
							smrtno past. So pa Angleži patruljirali vzdolž taborišč, v katerih so
							bili begunci, da bi preprečili vdor jugoslovanske vojske v
								taborišča.<note place="foot" n="33">
								<p>Str. 114, 128.</p>
							</note> Mimogrede – avtor pri tem ne pozabi še posebej izpostaviti
							urejenosti tistih delov taborišč, v katerih so bili nastanjeni Slovenci. </p>
						<p>Osrednji in bistveni del knjige je zagotovo četrto poglavje, v katerem
							avtor spregovori o britanski repatriaciji. Angleži kot tudi slovenski
							povojni zgodovinarji ali profesorji vojnega prava so se pri vračilu
							beguncev v matične države sklicevali na dogovore v zvezi z neposrednimi </p>
						<pb n="095"/>
						<p>povojnimi vprašanji v Evropi, ki so bili sklenjeni na konferencah v
							Moskvi in na Jalti med SZ, Veliko Britanijo in ZDA. Jaltski dogovor o
							repatriaciji, sklenjen 11. februarja 1945, je določal, da morajo biti po
							koncu sovražnosti vsi državljani držav podpisnic (!) vrnjeni v svoje
							države. Vendar pa, na kar opozarja Rulitz, so bili begunci iz
							Jugoslavije izvzeti iz tega dogovora, saj se Jugoslavija pogajanj ni
							niti udeležila niti ni podpisala dogovora. Jugoslovanska vojaška vlada v
							Celovcu je celo sama razglasila, da Koroška ni del Avstrije in da zato
							Moskovska deklaracija nje ne zadeva. Avtor dodobra popiše in z viri
							predstavi britansko-jugoslovanska pogajanja v Celovcu, pri čemer
							izpostavi, da se je Harold Macmillan, rezidenčni minister v Sredozemlju,
							kot »eden najvplivnejših britanskih mož«, 14. maja 1945 pri večerji
							srečal s feldmaršalom sirom Haroldom Alexandrom, poveljnikom britanske
							vojske za 8. armado na Koroškem. Na tej večerji naj bi sklenila tajni
							dogovor o izročitvi »protikomunističnih beguncev«. V tem času sta
							Koroško sicer zasedli 3. in 4. jugoslovanska armada. Njuni voditelji so
							se večkrat sestali z britanskimi oficirji, pri tem pa so se dogovarjali,
							da se v zameno za umik jugoslovanske vojske iz Avstrije izvede
							repatriacija jugoslovanskih beguncev. Rulitz sicer domneva, da so
							Britanci zadrževali begunce tudi kot nadaljnji adut pri naslednjih
							pogajanjih o umiku jugoslovanske vojske. Kot navaja avtor, je brigadir
							petega korpusa Toby Low 17. maja vsemu korpusu sporočil, da bodo
								»<emph>vsi jugoslovanski državljani, ki se ta trenutek nahajajo na
								področju korpusa, […] kar najhitreje mogoče predani Titovim četam.
								Te oborožene sile bodo nemudoma razorožene, o destinaciji pa ne
								informirane. Ukrepe za predajo bo v povezavi z jugoslovanskimi
								enotami koordiniral vrhovni štab.</emph>«<note place="foot" n="34"
								>Str. 138 – 140.</note>
						</p>
						<p>Nigel Nicolson, britanski publicist in novinar, v tistem času pa kapetan
							in obveščevalni oficir pri 6. oklepni diviziji generala Murraya, ki je
							bila odgovorna za vetrinjsko taborišče, je v svojih spominih zapisal, da
							so bile repatriacije beguncev v zameno za umik jugoslovanske vojske iz
							Avstrije »kravja kupčija«, v katero so bili vpleteni najvišji organi.
							Eden od indicev za njegovo tezo je, da je bilo veliko število beguncev
							vrnjenih 19. maja, na dan, ko je v Celovcu 3. jugoslovanska armada
							dosegla soglasje na pogajanjih z Britanci. V sporazumu je bilo tako
							dogovorjeno, da bodo begunci vrnjeni v Jugoslavijo, jugoslovanske enote
							pa se morajo do 21. maja 1945 do 19. ure dokončno umakniti s Koroške. Za
							bralca je to še toliko bolj zanimivo, saj se je končno tudi na podlagi
							dokumentov potrdilo, da je bilo povojni komunistični oblasti prav malo
							mar za slovensko zemljo, temveč ji je šlo samo za to, da se maščuje in
							uniči vse, ki se z njeno revolucijo in prevzemom oblasti niso strinjali.
							Rulitz v knjigi tako objavi vpise v vojni dnevnik vrhovnega štaba 5.
							britanskega korpusa, iz katerih izhaja, da se je polkovnik Dragiša
							Ivanović, namestnik poveljnika 3. jugoslovanske armade, dogovoril, da bo
							štirinajsta jugoslovanska divizija do 21. maja umaknila vse enote na
							južno stran jugoslovansko-avstrijske meje in da bodo vsi jugoslovanski
							državljani, ki so se borili za Nemce in njihove zaveznike: ustaše,
							domobrance, četnike, bele garde, Nedićeve enote, s svojimi sorodniki
							vrnjeni ter prepeljani v taborišča v Jugoslaviji.<note place="foot"
								n="35">Str. 142 – 143. </note> Kot je iz na novo pregledanih
							dokumentov o britanskem vračanju beguncev razvidno, je britanska armada
							na Koroškem v svojih medijih o tem širila neresnice, češ da so bili
							protikomunistični begunci vrnjeni v Italijo, vendar pa, tako Nicolson,
							je bilo tako ravnanje z vidika Britancev razumljivo oz. po njegovem niso
							imeli druge izbire, kajti če bi jim povedali resnico, bi »prizadete
							osebe planile v beg iz vagonov in tovornjakov«.<note place="foot" n="36"
								>Str. 153, 242.</note> V nadaljevanju knjige Rulitz na podlagi virov
							in pričevanj na kratko predstavi potek vračanja beguncev, ne pozabi pa
							omeniti, da je bila zaradi »nagle reakcije in enotnega nastopa slovenske
							civilne taboriščne uprave z Valentinom Meršolom in zaradi kanadske
							neodvisnosti majorja Barreja« preprečena izročitev več tisoč slovenskih
								beguncev<note place="foot" n="37">Str. 155.</note> ter da so se
							prisilne repatriacije iz begunskih taborišč v Avstriji in Italiji
							nadaljevale še vse v leto 1948.<note place="foot" n="38">
								<p>Str. 158.</p>
							</note>
						</p>
						<p>Za Slovence so ti dokumenti, kot sem že omenila, zelo pomembni, saj
							dokazujejo, da je povojna komunistična oblast Koroško zamenjala za
							begunce, zaradi česar smo Slovenci dokončno izgubili ta del. Prav zaradi
							tega mi je žal, da se založnik ni odločil, da bi tudi v slovenski izdaji
							objavil kopije teh dokumentov. V nemški izdaji so namreč ti dokumenti
							objavljeni. Pravzaprav, ko smo že pri objavah dokumentov, je to eden
							(večjih) spodrsljajev slovenske izdaje, saj je glede na nemško izdajo
							zelo omejila nabor tega gradiva. Prav zato bi želela vedeti, po kakšnem
							ključu je bil izbran slikovni material za našo izdajo. </p>
						<p>V petem poglavju avtor predstavi kraje na avstrijskem Koroškem, kjer so
							bile izvedene usmrtitve ter kjer najdemo množična grobišča (Pliberk in
							okolica, Podjuna, območje občine Železna Kapla, Velikovec, morišča in
							grobišča vzhodno od Celovca, Kotmara vas, Borovlje, lazareta Kriva Vrba
							in Vetrinj). Na podlagi </p>
						<pb n="096"/>
						<p>pregledanih dokumentov ter drugih virov avtor ob koncu poglavja nedvoumno
							postavi trditev, da je bil uničevalen partizanski pohod na avstrijskem
							državnem ozemlju naperjen predvsem proti protikomunističnim slovanskim
							beguncem in ne proti poraženemu okupatorju, saj so partizani maja 1945
							puščali umikajoče se nemške vojaške enote preko Drave, ne da bi jim
							kakorkoli škodovali. To pravilo pa ni veljalo pri umorih na
							jugoslovanskih tleh. Za bralca je zagotovo skoraj šokantno prebrati, da
							so ponekod partizani slekli umorjene slovenske ali hrvaške begunce in
							jih pokopali kot partizane, s čimer so hoteli v končnem obračunu
							razmeroma nizko število padlih partizanov nekoliko povečati in tako
							»obogatiti« mit o prebojih iz sovražih obročev.<note place="foot" n="39"
								>Str. 205.</note> To poglavje je namenjeno tudi krajšemu popisu
							množičnih grobišč v Sloveniji in na Hrvaškem. </p>
						<p>Sledita še dve poglavji. V prvem avtor na podlagi svojih spoznanj ob
							preučevanju dostopnih gradiv odgovarja na vprašanje, ali so bili pobiti
							žrtve maščevanja ali revolucionarnega nasilja, v zadnjem pa je sinteza
							vseh dognanj, do katerih je Rulitz prišel s svojo raziskavo, pri čemer
							ima vidno mesto tudi soodgovornost Britancev za usodo v Jugoslavijo
							vrnjenih beguncev. </p>
						<p>Ko sem avtorja vprašala, v čem vidi vrednost oz. morebiten doprinos svoje
							knjige, mi je odgovoril: »Drugače kot dosedanje publikacije, ki so
							obravnavale nasilje partizanov na avstrijskem Koroškem, izbor virov in
							predstavljenih dogodkov ni omejen na selektivne tendence h kolektivni
							stigmatizaciji vseh partizanov kot ideološko motiviranih morilcev. Na
							poseben način skrbim za to, da bi bil pravičen do mnogoplastnosti
							partizanskega gibanja. Med drugim opozarjam, da ni bilo največ umorov
							antikomunističnih beguncev storjenih s strani rednih partizanskih enot,
							ampak s strani enot tajne policije (OZNE) po neposrednem nalogu
							komunističnih vrhov partizanskega gibanja. Čeprav je prišlo do
							posameznih umorov iz maščevanja, je bila v ospredju načrtovana
							izključitev opozicije. Prevlada komunistov znotraj partizanskega
							gibanja, njihovo revolucionarno nasilje je privedlo do množičnih pobojev
							političnih nasprotnikov. Pri tem pa sem našel odgovore tudi na nekatera
							sporna vprašanja. Tako sem nesporno dokazal, da se boji niso končali 15.
							maja, kot to dokazuje večina zgodovinarjev, temveč šele 23. maja z
							zadnjimi množičnimi poboji. Na osnovi koroških dokumentov in navedb prič
							sem potrdil tudi, da je potekal najpomembnejši boj v Borovljah 10. maja
							1945 in ne dan kasneje, kot so to do sedaj opisovali zgodovinarji in
							partizani. Znanstvena pisanja so do sedaj popolnoma ignorirala grobišča
							pomorjenih jugoslovanskih beguncev na avstrijsko koroških tleh, delno pa
							iz propagandnih razlogov teh grobišč niso omenjali. Ko so Titove enote
							zasedle Koroško, so specialne enote vojske državne varnosti in OZNE
							aretirale in pomorile veliko civilistov, domačinov na področju Pliberka.
							1000 beguncev so umorili v avstrijskem prostoru, večina Avstrijcev, ki
							so jih na silo odpeljali, pa je končala na moriščih Jugoslavije.«<note
								place="foot" n="40">
								<p>Mail Rulitza avtorici članka, 27. 8. 2013.</p>
							</note>
						</p>
						<p>Da, knjiga je vsekakor vredna branja. Pravzaprav ne bi smela manjkati v
							nobeni domači knjižnici, saj je s svojo publikacijo, kot je v spremni
							besedi zapisal Valentin Inzko, »močno posvetila v temo in skušala
							odgovoriti na obilo vprašanj«. S številnimi dokumenti, ki jih do sedaj
							nismo poznali, odstira dogajanje na drugi strani meje, ki nam je v
							veliki meri neznano. Dogajanje na avstrijskem Koroškem po drugi svetovni
							vojni dokumenti, ki jih je v različnih arhivih našel Rulitz,
							dopolnjujejo in utrjujejo prepričanje, da komunistom ni šlo za
							osvoboditev in združitev vseh Slovencev (tudi tistih, ki so po prvi
							svetovni vojni ostali na ozemlju današnje Avstrije), temveč predvsem za
							prevzem oblasti in obračun z nasprotniki. S svojo raziskavo Rulitz daje
							vsem novo nalogo: ponovno pregledati in na podlagi dostopnih virov
							ugotoviti, kje na avstrijskem Koroškem so v resnici pokopani begunci in
							kje partizani ter tam, kjer postavljeni spomenik ne ustreza resničnosti,
							tega zgodovinsko ustrezno popraviti. </p>
						<p>Morebiti je potreben pogled na knjigo še iz enega zornega kota. Če bi bil
							avtor slovenskega ali hrvaškega porekla, bi se takoj oglasili
							»pravoverni« zgodovinarji, ki bi to delo raztrgali, češ da popolnoma
							pristransko, neobjektivno in zlonamerno manipulira s pridobljenimi
							dokumenti ter drugimi viri. Pri nas tisti, ki odkriva zgodovino tudi »z
							druge« strani, namreč preprosto ne more napisati na resnici sloneče
							zgodovine, češ da je bila ta napisana že po vojni. Vse zapisano tako
							zagotovo služi zgolj rehabilitaciji domačih izdajalcev, ki jih
							predstavljajo domobranci. Pri avstrijskem avtorju pa tega argumenta ali
							te diskvalifikacije ni mogoče uporabiti, prav tako ni nobenega razloga,
							da bi ga označili za potvorjevalca zgodovine, ki se nanaša predvsem na
							slovenske in hrvaške begunce, jugoslovansko armado ter odgovornost
							Britancev za smrt desettisočih. Prav zaradi tega je njegovo delo toliko
							bolj verodostojno in dobrodošlo v slovenskem prostoru. Morda bo pa
							počasi res prišel čas, ko se bomo tudi s pomočjo tujih zgodovinarjev
							približali resnici o času med in po vojni v Sloveniji.</p>
						<pb n="097"/>
					</div>
				</div>
			</div>
			<div type="div1">
				<head>Iskanja in besede</head>
				<div type="div2" subtype="poem">
					<head>Pogorišče</head>
					<docAuthor>France Balantič</docAuthor>
					<div type="div3">
						<lg>
							<l>In vem: ne bom nikdar ugasnil sveče,</l>
							<l>ki divje pleše v oknu nasmejanem,</l>
							<l>naj le pred mrakom žejnih ust trepeče</l>
							<l>in mi v obraz svetlobo vso razmeče,</l>
							<l>samo da čutim dih po vsem ožganem.</l>
						</lg>
						<figure>
							<graphic url="slike_z_90/z_90_46.png"/>
							<head>Sedemdeset let od smrti Franceta Balantiča (1921 – 1943)
									<name>Janez Rihar</name>
							</head>
						</figure>
					</div>
				</div>
			</div>
			<div type="div1">
				<head>Priporočamo</head>
				<div type="div2">
					<head>Milko Mikola: <lb/>Rdeče nasilje: <lb/>Represija v Sloveniji po letu
						1945</head>
					<figure>
						<graphic url="slike_z_90/z_90_47.png"/>
						<head>
							<name/>
						</head>
					</figure>
					<p>Celjska Mohorjeva družba, Celje, 2013</p>
				</div>
			</div>
		</body>
	</text>
</TEI>
