<?xml version="1.0" encoding="UTF-8"?>
<?oxygen RNGSchema="tei-zaveza.rnc" type="compact"?>
<TEI xmlns="http://www.tei-c.org/ns/1.0" xml:lang="sl">
	<teiHeader>
		<fileDesc>
			<titleStmt>
				<title>Zaveza</title>
				<title>Glasilo Nove Slovenske zaveze</title>
				<title>Elektronska izdaja</title>
				<respStmt>
					<resp>Glavni urednik</resp>
					<name>Justin Stanovnik</name>
				</respStmt>
				<respStmt>
					<resp/>
					<name>Iniciativni odbor NSZ</name>
				</respStmt>
				<respStmt>
					<resp>Odgovorni urednik</resp>
					<name>Pavle Kogej</name>
				</respStmt>
				<respStmt>
					<resp>Grafično oblikovanje tiskane izdaje</resp>
					<name>Irena Tršar</name>
				</respStmt>
				<respStmt>
					<resp>Slikovno gradivo</resp>
					<resp>Linoreza neobjavljenih ilustracij k Balantičevim pesmim in krajev skupnega	bivanja – Velika planina 1940</resp>
					<name>Marjan Tršar</name>
					<name/>
				</respStmt>
			</titleStmt>
			<editionStmt>
				<edition>0.1</edition>
			</editionStmt>
			<extent>85 KB XML</extent>
			<publicationStmt>
				<publisher>
					<address>
						<addrLine>Nova Slovenska zaveza</addrLine>
						<addrLine>Beethovnova ul. 5</addrLine>
						<addrLine>1000 Ljubljana</addrLine>
						<addrLine>Slovenija</addrLine>
						<lb/>
						<addrLine>tel. 01/425-15-37</addrLine>
						<addrLine>Spletna stran: www.zaveza.si</addrLine>
					</address>
				</publisher>
				<availability>
					<p>Revija izhaja štirikrat letno. Elektronska izdaja je prosto dostopna.</p>
					<p>© Avtorske pravice za besedila in slike: Nova Slovenska zaveza</p>
				</availability>
				<idno type="issue">1</idno>
				<idno type="ISSN">?</idno>
				<date>2009-01-12</date>
			</publicationStmt>
			<sourceDesc>
				<biblStruct>
					<monogr>
						<title>Zaveza</title>
						<imprint>
							<biblScope type="issue">1</biblScope>
							<biblScope type="vol">I</biblScope>
							<biblScope>številka 1, 1991</biblScope>
							<date when="1991-02">1991</date>
						</imprint>
					</monogr>
				</biblStruct>
			</sourceDesc>
		</fileDesc>
		<revisionDesc>
			<change when="2012-08-28">
				<name>Matija Ogrin</name> - drobni korektorski popravki </change>
			<change when="2009-01-12">
				<name>Matija Ogrin</name> - pretvoril besedilo v zapis TEI, dodal strukturne oznake</change>
		</revisionDesc>
	</teiHeader>
	<text>
		<front>
			<titlePage>
				<docTitle>
					<titlePart>Zaveza št. 1</titlePart>
					<titlePart>Revija za duhovna, kulturna in politična vprašanja sedanjosti in	prihodnosti – s posebnim ozirom na krizo slovenstva po boljševiški	revoluciji in državljanski vojni</titlePart>
					<titlePart>Elektronska izdaja</titlePart>
				</docTitle>
				<docImprint>
					<publisher>Nova Slovenska zaveza</publisher>
					<pubPlace>Ljubljana</pubPlace>
					<docDate>2009</docDate>
				</docImprint>
			</titlePage>
			<divGen type="toc"/>
		</front>
		<body>
			<pb n="001"/>
			<div1>
				<head>Aktualni kulturnopolitični komentar Nove Slovenske zaveze</head>
				<div2>
					<head>Slovenska zaveza</head>
					<docAuthor>Tone Drobnič</docAuthor>
					<div3>
						<p>Ideji narodne samostojnosti in svobode so se Slovenci zavezali že davnega	leta 1848 z zamislijo Zedinjene Slovenije. Leta 1917, ko je dr. Anton	Korošec sredi prve svetovne vojne v avstrijskem parlamentu prebral	Majniško deklaracijo, smo to željo začeli uresničevati. Pot, na katero	smo se podali, pa je dolga in težka.</p>
						<p>Leta 1918 smo najprej ustanovili samostojno Državo SHS. Že čez mesec dni	so nas »zedinili« v Kraljevino SHS in nam leta 1921 s centralistično	vidovdansko ustavo vzeli zadnje ostanke lastne oblasti. Leta 1929 smo s	šestojanuarsko diktaturo zgubili parlamentarno ureditev in z vsiljeno	ustavo leta 1931 postali zgolj upravna enota unitaristične Kraljevine	Jugoslavije.</p>
						<p>Po sporazumu o hrvaški avtonomiji leta 1939 se je zasvetilo upanje, da	bomo tudi Slovenci vsaj na delu svojega narodnega ozemlja, saj Zedinjene	Slovenije nikoli ni bilo, zopet dosegli politično samostojnost. To luč	pa je kmalu upihnil vihar druge svetovne vojne.</p>
						<p>Ta smrtni vihar sta za slovenski narod usodno zasukali dve totalitarni	ideologiji: komunistična, poosebljena v Kominterni in Sovjetski zvezi s	Stalinom, in fašistična z nacistično Nemčijo in Hitlerjem na vrhu. Tesno	zvezani s paktom o prijateljstvu sta začeli pohod za razdelitev Evrope.	Tudi Jugoslavijo sta uničili vzajemno: Kominterna z notranjim razkrojem,	Hitler z vojaškim napadom aprila 1941. Okupatorji so Slovenijo razkosali	na tri dele, si jih prilastili in zlasti na nemškem delu začeli	preganjati vse, kar je bilo slovensko. Komunisti zaveznikom Sovjetske	zveze niso nasprotovali, narodno nesrečo so sprejeli kot priložnost za	izvedbo že dolgo napovedane razredne revolucije.</p>
						<p>Demokratično misleči Slovenci so začeli pripravljati odpor okupatorskim	silam. Že aprila 1941 je katoliška mladina v Ljubljani ustanovila	»Slovensko legijo«, malo zatem so Sokoli ustanovili »Sokolsko legijo«,	še kasneje so bolj liberalno usmerjene skupine ustanovile »Narodno	legijo«. Vse tri so bile povezane in imele skupno vojaško vodstvo.	Zasnovana je bila slovenska narodna vojska.</p>
						<p>Predstavniki večinske Slovenske ljudske stranke in vplivne Samostojne	demokratske stranke so v septembru 1941 v Ljubljani ustanovili ilegalni	Narodni odbor. V aprilu 1942 se je ta odbor na podlagi političnega	programa, ki so ga leta 1941 sprejele vse demokratične stranke v	Sloveniji, razširil v skupno predstavništvo demokratičnih političnih	strank z imenom »Slovenska zaveza«.</p>
						<p>Njen namen je bil ohraniti kontinuiteto slovenske oblasti v razmerah tuje	okupacije, pripraviti in izvesti civilni in vojaški odpor proti	okupatorskim silam in po vojni vzpostaviti demokratično politično in	družbeno ureditev.</p>
						<p>Demokratično zastavljen vseslovenski vojaški in politični odpor proti	okupatorju je zavrla revolucija, ki jo je na narodovem pogorišču	zasnovala in izvedla Komunistična partija Slovenije – zvesta članica	Kominterne. Po okupaciji in razkosanju Slovenije je iz dotedanjega	Društva prijateljev Sovjetske zveze organizirala »Protiimperialistično	fronto«, na zunaj usmerjeno proti jugoslovanski begunski vladi in	zahodnim imperialistom kot skupnim sovražnikom tedanjih zaveznikov iz	pakta Hitler-Stalin, navznoter pa na rušenje družbene ureditve in	prevzem oblasti: na komunistično razredno revolucijo.</p>
						<p>Po 22. juniju 1941, ko je Hitler izdajalsko napadel svojega zaveznika in	začel osvaj alni pohod proti Sovjetski zvezi, »na klic Kominterne«, ko	so »sovjetski junaki skupni boj oklicali«, je Komunistična partija	Slovenije spremenila zunanjost svoje frontovske organizacije in jo	preimenovala v »Osvobodilno fronto«. Zunanjo podobo boja proti	okupatorju, ki je pritegnila številne slovenske domoljube, je KPS	izrabila za dosego svojega temeljnega cilja: za revolucijo. Pravičen in	časten boj mnogih Slovencev za nacionalno osvoboditev je po svojih	sekretarjih in komisarjih nečastno spremenila v boj za »socialno	osvoboditev«, za družbeni prevrat in osvojitev oblasti.</p>
						<p>Komunisti so si prisvojili izključno pravico do boja proti okupatorju in	vse, ki se ne bi pokorili temu monopolu, razglasili za narodne	izdajalce. Proti tako ustvar<pb n="002"/>jenim »narodnim izdajalcem« so že jeseni	1941, zlasti pa spomladi in poleti 1942 izvedli morilski pohod	političnih komisarjev po slovenskih vaseh in VOS-ovskih likvidatorjev po	slovenskih mestih. Pobili so stotine Slovencev, zverinsko pomorili cele	družine in požgali številne slovenske domove. Nastala so četna in	odredna morišča od zevajoče Krimske j ame do krvave Brezove rebri, od	Dolomitov do Gorjancev. Na Dolenjskem in na Notranjskem ni bilo občine	in na fare, kjer ne bi padale desetine nedolžnih slovenskih žrtev in s	ciničnim geslom »žrtve morajo biti« so nešteti krvniki zvesto izvrševali	strašni ukaz: vse postreljajte!</p>
						<p>Slovenska dežela je ječala pod trdim jarmom tuje okupacije in pod krvavim	nasiljem komunistične revolucije. Ta neznanska groza, silna ljudska	stiska je notranjske in dolenjske kmete prisilila v samoobrambo.	Zagrabili so poskrito orožje in brez vednosti okupatorske oblasti	zastražili in varovali svoje vasi in svoje družine. Tako so maja 1942	nastale prve ilegalne oborožene skupine protikomunističnega odpora pri	Sv. Urhu pri Ljubljani, na Taboruv Loškem potoku, pri Sv. Vidu nad	Begunjami in drugje, 17. julija 1942 pa prva legalna četa Vaške straže	na Št. Joštu nad Vrhniko. Ta je že čez en teden v boju dokazala, da je	slovenska samoobramba možna in učinkovita.</p>
						<p>Tako se je začel slovenski protirevolucionarni odpor, ki je ob	nadaljevanju komunističnega nasilja porerastel v državljansko vojno.	Proti surovemu uničevalnemu pohodu revolucijskih brigad, ki se za	okupatorsko voj sko v glavnem niso zmenile, ta pa ne zanje, je Slovenska	legija po vsej Notranjski in Dolenjski postavila številne postojanke	Vaške straže. Te so kmalu zaustavile rdeče nasilje.</p>
						<p>V septembru 1943 pa je odkrito zavezništvo med slovenskimi komunističnimi	brigadami in okupatorsko italijansko vojsko presenetilo tako močno Vaško	stražo kot manj številne četniške enote. Komunistični sodniki in	likvidatorji so zopet pobij ali, nastaj ala so nova morišča. Slovenski	protikomunistični odpor se je zato organiziral v Slovensko domobranstvo,	v Gorenjske domobrance in v Primorsko narodno stražo. Revolucija je	zopet izgubila moč in zalet, partizanske enote so postale vojaško	nepomembne.</p>
						<p>Slovenska zaveza je organizirala, politično podpirala in vodila	protikomunistični odpor. V začetku leta 1944 je postala najširša	slovenska demokratična koalicija. Pozimi 1944/45 pa so jo razbili Nemci,	ki so okrog 100 vodilnih članov odgnali v Dachau, med njimi tudi	ilegalnega poveljnika Slovenske legije polkovnika Ernesta Peterlina in	prof. Jakoba Šolarja.</p>
						<p>Tako je prišel 3. maj 1945, nastop Narodnega odbora za Slovenijo,	sprememba Slovenskega domobranstva v Slovensko narodno vojsko, umik na	Koroško, zahrbtna izročitev novim jugoslovanskim oblastnikom in strašen	pokol. Vso Slovenijo so spremenili v morišče, neštete jame in brezna pa	v skrita grobišča. Revolucija je zmagala, Slovenija se je za 45 let	pogreznila v novo barbarstvo in zgubila stik z demokratično Evropo in	svetovnim razvojem. Strah, ki je zbudil protirevolucionarno samoobrambo,	se je uresničil na najbolj grozovit način. Slovenski protikomunistični	odpor, edinstven v Evropi, je dobil tragično potrditev.</p>
						<p>Zvestoba veri, narodnemu izročilu, njegovi svobodi in samostojnosti,	odpor proti nečloveškemu komunizmu in vsakemu drugemu nasilju, to je	slovenska zaveza. Ta zaveza je veljala med vojnimi strahotami, nanjo smo	se sklicevali skozi dolgo dobo revolucionarnega nesmisla in s to zavezo	smo dosegli novo slovensko pomlad in novo upanje.</p>
						<p>NOVA SLOVENSKA ZAVEZA, s katero udeleženci protikomunističnega odpora,	njihovi sorodniki, prijatelji in somišljeniki stopamo v čas slovenske	narodne sprave in slovenske narodne samostojnosti, naj osvetli častno	preteklost Slovenske zaveze in jo izroči novim rodovom.</p>
						<p>Ljubljana, 20. aprila 1991</p>
					</div3>
				</div2>
				<pb n="00,"/>
				<div2>
					<head>Preteklost: mera sedanjosti – temelj prihodnosti</head>
					<docAuthor>Justin Stanovnik</docAuthor>
					<div3 type="div3" subtype="intro">
						<p>Strah pred zgodovino ni pri nas samo strah pred prihodnostjo, ampak tudi	strah pred preteklostjo. Rekel bi celo, da sta ta dva strahova med seboj	pogojena: kdor se tega boji, kar bo, ta se navadno boji pogledati v	obraz tudi temu, kar je bilo. Kdor pa se boji pogledati v obraz lastni	preteklosti, se nujno boji tega, kar bo.</p>
						<p>Vaclav Havel</p>
					</div3>
					<div3>
						<p>Generacija, ki gre danes skozi svoja šestdeseta leta, ima nekaj pravice	misliti, da ji je zgodovina dodelila prednostno mesto. Ne zgodi se	namreč pogosto, da je enemu rodu dano videti, kako se pred njegovimi	očmi, kakor na odru, odigra velika zgodovinska predstava. Zgodba, ki se	je pred nami tako začela in končala, je zgodba o evropskem komunizmu. Mi	smo, s svojega privilegiranega zgodovinskega mesta, videli, kako se je	vse začelo, videli smo prolog te drame, da se tako izrazim, videli smo,	kako se zbirajo protagonisti, igralci in protiigralci, slišali smo	besedila, ki so jih izgovarjali, sledili smo njihovim dejanjem, videli	smo njihovo menjajočo se bojno srečo in nazadnje njihov konec. Ko je	zagospodarila mrka tišina.</p>
						<p>A ne samo videli, pri vsem smo bili tudi zraven; nismo bili samo	gledalci, v vse smo bili tudi vpleteni. Zaradi mladosti mogoče nismo	vsega prav razumeli, a bili smo zraven in vzeli nase vse, razen deleža v	veliki smrti na koncu.</p>
						<p>Komunizem je razdelil slovenski narod že pred vojno. Kaj je bilo tisto,	kar je večinski del narodove kulturne in politične misli odvračalo od	komunizma? To so bili preprosto ljudje, ki so se držali splošne, v	tradiciji potrjene izkušnje, predvsem pa so bili iz take snovi, da jim	je bilo mogoče ostati v območju, ki ga določa pojem zvestobe. Njihova	specifična moralna teža jih je zadrževala v polju, ki so ga določala	krščanska načela. To so bili predvsem slovenski katoličani.</p>
						<p>Cerkev je začutila v komunizmu nevarnost za krščansko omiko že na samem	začetku. Pred stopetdesetimi leti, natančno novembra 1846, dve leti pred	Komunističnim manifestom, je papež Pij IX. v okrožnici Qui pluribus med	drugimi zmotami obsodil tudi komunizem. V tem beselu pravi papež, da med	sodobne zmote</p>
						<p>spada »brezbožni in že naravnemu pravu skrajno nasprotni nauk o	komunizmu, ki bi do temeljev porušil, ko bi se uveljavil, vsa prava,	ustanove, lastnino in človeško družbo samo«. Tudi pozneje je Cerkev v	svojih poglavitnih dokumentih svarila pred komunizmom, prav tja do	okrožnice Divini redemptoris, ki je bila objavljena malo pred vojno, 19.	marca 1937, na praznik Sv. Jožefa. Okrožnica pravi, da bo govorila o	»grozeči nevarnosti, o tako imenovanem boljševiškem komunizmu, ki je	ateističen, brezbožen in ki mu je glavna namera, da prevrne ves družbeni	red in poruši temelje krščanske kulture«. V tem besedilu beremo tudi	stavek, ki j e tako zelo razvnel predvojno Slovenijo: »Komunizem je	nekaj bistveno slabega, zato prav v nobeni reči ne bo z njim sodeloval,	komur je mar krščanske kulture.« Marsikdo v naši domovini bi se lahko	grenko nasmehnil ob naslednjem stavku iz okrožnice: »Če bi se dali	nekateri zavesti v zmoto in bi v svojem kraju komunizmu pomagali, da bi	se utrdil, jih bo za to zmoto prve zadela kazen.« Nauk Cerkve je bil	torej prva oporna točka, na katero so se naslanjali slovenski	katoličani, ko so določali svoj odnos do komunizma. Druga oporna točka	pa je bila ruska komunistična praksa. Njena poglavitna dejstva so bila v	predvojni Sloveniji dobro znana. Vedelo se je, da je zatrtje	ukrajinskega kmeta, deloma tudi ukrajinskega naroda, zahtevalo 15	milijonov življenj. Montirani procesi iz sredine tridesetih let so jasno	dokazali, kaj naredi komunizem s pravom, ki j e ena naj starejših in	najvišjih pridobitev civilizacije. Ves čas pa so se polnila taborišča na	severnih otokih in na daljni Kolimi; po planu, kakor smo pozneje	zvedeli. Volga ruskega trpljenja, kot se je izrazil Solženicin.</p>
						<p>O vsem tem se je tedaj govorilo in to ni bila nobena propaganda, kakor bi	hoteli nekateri danes in kakor so hoteli takrat. To je bilo preprosto	informiranje o nekem uničuj očem viharju v deželi, ki ni bila tako	daleč, da se njegovo bučanje ne bi slišalo. Nevarnost je bila toliko	večja, ker se je vedelo tudi, da se komunizem ni odpovedal svetovni	revoluciji. Poleg tega pa komunizem ni nastopal odkrito. Ponujal je roko	na levo in desno in govoril samo o svobodi. Izbiral je plošče, ki so jih	ljudje radi poslušali, in uspehi niso izostali.</p>
						<p>Pri komunizmu ne moremo govoriti o »banalnosti zla«. V nasprotju s	fašizmom in <pb n="004"/>nacizmom, katerih vulgarna narava je razvidna takoj, je	komunizem rafinirana ideologija, odeta v oblačila, ki so stkana iz	pradavnih človekovih sanj o koncu vsega hudega na svetu. Hkrati pa je	taktično do perfekcije dognan. Domiselno je iskal mesto za svoje	korenine v razpokah obstoječe družbe, obenem pa gradil do skrajnosti	stehnizirano organizacijo, ki je obstajala sicer v družbi, med ljudmi, v	resnici pa je bila nad ljudmi in celo nad zgodovino. Za svoje v bistvu	skrivno življenje je komunizem ustvaril tudi svoj jezik. Nihče o	komunizmu ničesar ne ve, kdor ne ve najprej in predvsem, da je treba	njegov jezik prevesti v normalne človeške stavke, če hočeš, da se ti	odkrije, s kom imaš opraviti.</p>
						<p>S takšnim domišljenim, do skrajnosti prisebnim, z vsem in na vse	računajočim namenom, z namenom, ki je bil pripravljen, kot pravi	Machiavelli, izkoristiti tako človeka kot zver, se je srečala kultura	slovenskega človeka. Bil je to zgodovinski trenutek in šlo je za velike	stave. Pod pokrovom, na katerem so najlepše slikarije govorile o svobodi	in napredku, o enakosti in sreči, o velikem novem človeku, je prežalo	pravo in usodno vprašanje: ali bomo ostali v krožnici civilizacije ali	pa nas bo vrglo ven v prostor nasilja in brezpravja, kjer je ne samo	politična ampak tudi vsaka druga smrt.</p>
						<p>Za to je torej šlo in o tem se je takrat slovenski človek odločal. Rekli	smo že, da je bila to igra, v kateri so nekateri igralci nosili lažne	kostume, in da zato mnogi gledalci niso vedeli, kdo je kdo. Možnost, da	je bilo občinstvo zbegano, torej dopuščamo, a so tu vendar tri stvari,	ki jih odgovoren človek ne bi smel puščati neopažene: tu so bili najprej	osnovni stavki evropske politike in kulture, tu je bila nadalje	izkaznica, ki jo je komunizmu zgodovina že do tedaj napisala, nazadnje	pa je tu najosnovnejša pamet, ki bi že morala vedeti, ali je mogoče,	kakor je trdila ideologija, skovati leseno železo. To niso kamenčki ali	kamni, to so skale in še danes se ne moremo dovolj načuditi, da jih je	toliko šlo mimo, ne da bi jih videli.</p>
						<p>Vsekakor je bil to čas, ko se je zgodovina smehljala ideologiji in	utopiji. Če se je kje pojavila misel, ki je hotela svariti, zadrževati,	opozarjati, klicati k pameti in razumu, so jo agenti časa hitro	ožigosali za nazadnjaško. Takrat kot pozneje se je veliko uporabljal	izraz fašističen. Če je bilo kaj komunistom napoti, je bilo fašistično,	čeprav je bilo od fašizma astronomsko daleč. Tako</p>
						<p>so oblatili tudi organizacije, ki jih je postavila na noge kulturna	politična volja slovenskih katoličanov, da bi zaustavile prodiranje	organiziranega komunizma. Med katoličani se je namreč že bila utrdila	misel, da bi bilo z zmago komunizma vse izgubljeno: noben razvoj ne bo	več mogoč, nič več se ne bo dalo popraviti, normalno gibanje narodove	kulture bo nasilno speljano v kanale partijske politike. Izoblikovala se	je bila dokaj živa zavest, da gre za epohalno odločitev. Ravno v	katoliških organizacijah, ki so bile nekakšne celice krščanske kulturne	zavesti, se je izostrila misel, da je v našem času komunizem tisto	gibanje, ki utegne najgloblje prizadeti kulturo, kakršno je dosegla	Evropa v svojem razvoju. In nič ni bolj kazalo na to, da je evropska	kultura v bistvu krščanska kultura, kot to, da so se nevarnosti, ki ji	je grozila, najprej in najbolj zavedli nosilci krščanske tradicije.	Jasno je, da je kultura nove, razsvetljenske, liberalne Evrope tudi bila	v nevarnosti, a nosilci te tradicije se komunistične nevarnosti niso	zavedali kot nekaj usodnostnega. A s tem so samo dokazovali, da je	komunizem kot ekstrapolacija modernega subjekta zrastel na njihovem	terenu. Velik del modernih intelektualcev liberalne inspiracije je do	komunizma, kot do oblike radikalnega levičarstva, čutil simpatije, ne da	bi opazil nečistost tega odnosa. Sorodstvenih odnosov enostavno niso ne	mogli ne hoteli zanikati.</p>
						<p>Ko je torej prišel trenutek spopada, so ostali katoličani v glavnem	osamljeni. Izkazalo se je, da je glavno breme obrambe na njihovih ramah.	Osamljeni so bili v dvojnem smislu: osamljeni doma in osamljeni v svetu.	Sedaj je čas, da postavimo v središčno svetlobo in dovolj visoko osnovno	dejstvo našega upora: v času, ko je iz ideoloških in strateških razlogov	svet paktiral s komunizmom, ko je, kot bi tudi lahko rekli, sijala nanj	milost zgodovine, ko so mu agenti svetovne politike za dvomljive usluge	poklanjali deželo za deželo, ne da bi jih za trenutek zaskrbela njihova	usoda, se je majhen narod v srcu Evrope odločil, da se mu upre. In nič	ne bi moglo bolj neovrgljivo dokazati evropsko dušo tega naroda. Danes,	ko gledamo nazaj in se je zastor spustil in je konec igre, lahko vsakdo	vidi, kako visok je bil njegov upor – in kako tragičen.</p>
						<p>Slovenski katoličani so se uprli zato, ker so vedeli, kaj je komunizem,	in so, ko je udarila ura, za tem vedenjem tudi stali. V upor pa so	seveda bili tudi potisnjeni. Dve okolišči<pb n="005"/>ni sta posebej zahtevali, da se	nekaj naredi. Tu so bili najprej umori tistih slovenskih ljudi, ki jih	je partija, ko je pripravljala teren za revolucijo, sklenila odstraniti.	Tu je šlo preprosto za življenja ljudi. Treba se je bilo zavarovati pred	politkomisarskimi terorističnimi ekspedicijami po slovenskih vaseh. Tu	se ni moglo čakati, filozofirati ni tu nič pomagalo. Druga stvar pa je	ta, da se je v Sloveniji – in samo v Sloveniji – partija odločila, da	izkoristi okupacijo za dokončno izvedbo svojega projekta. Kakšno moralno	oznako je za to treba partiji podeliti, je seveda jasno. A pred	odgovornimi ljudmi, pred legitimnimi narodovimi predstavniki, je bil	tedaj položaj, ki ni puščal nobenega dvoma: če se partiji projekt	posreči, bodo Slovenci po vojni, namesto da bi prišli v svobodo, padli v	kulturni in politični mrak nepredvidljivega trajanja. Za to je torej	šlo, za obrambo življenja in za obrambo narodove bistvene svobode. In	zgodovina se je zgodila in vse potrdila.</p>
						<p>Kako se je zgodovina zgodila, vemo, zato o tem sedaj ne bomo govorili.	Rajši poglejmo nekaj drugega. Poglejmo, kaj se je zgodilo s	komunističnim projektom, s tem, kakor pravi pesnik Wolf Biermann,	»najbolj velikopoteznim živalskim eksperimentom na živih ljudeh«, potem,	ko je in kjer je komunizem zmagal. Tu je treba reči, da je malo idej	bilo v zgodovini tako premaganih, kot je bil komunizem. Zavrgla ga je	namreč zgodovina sama. Privoščila si je to ironično kretnjo in je tiste,	ki so trdili, da so odkrili njeno zadnjo skrivnost, odslovila kot	nesposobne parvenije. Nobena tuja sila ni komunizma zrušila. Razpadati	je začel v sebi, od znotraj, iz središča.</p>
						<p>Toda še preden se je nad njim začela izvrševati sodba zgodovine, je	povzročil nezaslišano opustošenje. Milijonom je vzel življenje in celim	narodom načel tisto središče, iz katerega izhaja njihova duhovna in	moralna moč. Kjerkoli se je uvelj avil, v katerikoli deželi in na	kateremkoli kontinentu, povsod velja, kar je Ana Ahmatova zapisala za	svojo domovino: »Nedolžna se je zvijala Rusija pod krvavimi škornji in	pod kolesi črnih maric.« Tudi za nas to velja. Pol stoletja mu je bilo	dano tu gospodariti in, ko odhaja, lahko slišite, če imate srce za to,	da zemlja ječi od množice grobov; po polstoletju se je dvignil pokrov in	če se spogledamo, se ne poznamo več. Kam je izginilo zaupanje? Kje je	poštena beseda? Kam se je odselila dobronamernost, ki je bila nekoč	osnovna kultura naših ljudi? In kje je veselje do življenja, ki je čisto	zadnja reč in nihče ne ve, kako naj se pokliče nazaj? Kaj vse se je	zgodilo z nami na dolgi blodni poti, ne ve danes še nobeden. In	kolikojih je bilo, ki jih je bolelo srce, ko se je delala sila resnici	in ko so jemali ljudem svobodo, pa tudi ko so se ji odpovedovali	sami!</p>
						<p>Rekli smo, da je komunizem premagan in da odhaja. Toda, ali res odhaja?	Komunizem je res premagan, a je vendar še tu. Kako močno je tu, je	odvisno od interpretacije sedanjosti, a premislimo naslednje reči. Prvič	je komunizem tu, kot smo rekli, po svojih posledicah. Drugič je tu v	tistih, ki so bili nekoč komunisti pa so se preoblekli in so sedaj v ne	vem kateri fazi prenavljanja. Za te se nikoli natanko in zares ne ve,	kaj so. Na poseben način pa je komunizem tu v tistih, ki so mu nekoč	služili v ustanovah, preko katerih je partija obvladovala družbo. V te	ustanove je namreč bilo mogoče priti samo skozi filter, ki je prepuščal	ljudi primerne oblike. Vsi ti so bili na poseben način sodelavci	sistema, lahko bi jih tudi obremenili s tem, da bi rekli, da so s	sistemom kolaborirali. Če so hoteli biti sprejeti v ideološko sfero	partijske države, so morali, radi ali neradi, izpovedovati zapovedano	vero. In kaj je sedaj z njimi? V kaj so se razvili? Mislim, da so naše	kulturne, gospodarske in znanstvene institucije polne ljudi – še daleč	ne trdim, da so to vsi, mogoče ne predstavljajo niti večine – ki imajo	eno reč skupno: jezo in mržnjo.</p>
						<p>Vpletli so se v sistem in, ko so se vpletali, nikomur ni ostalo skrito,	da greši nad seboj. In potem se je izkazalo, da je to bila napačna	izbira! Videli so, da to, čemur so žrtvovali svojo svobodo, ni tako	trdno, kot so bili mislili. Nemogoče je, bi človek rekel, da se ne bi	čutili poražene. A bili so vpleteni – miselno, politično in ne vem kako	še – in sedaj je v tisti usedlini, ki je od vsega ostala, jeza in	mržnja. Kar odprite radio in televizijo, kar razgrnite časopis, kar	poslušajte tako imenovana mnenja, in ne bo minilo dosti, pa boste	začutili, da ste se pravkar srečali s tem, o čemer vam govorim: z jezo	in mržnjo.</p>
						<p>Komunizem je torej med nami, ni ga malo, ni brez vpliva. Vemo tudi, da je	obstojna reč. Ker bodo ljudje, o katerih sem govoril, v demokratičnih	razmerah obdržali svoje vplivne položaje po institucijah, je jasno, da	bodo vanje sprejemali nove ljudi po svoji podobi. Tako se bo zgodovina	nadaljevala.</p>
						<pb n="006"/>
						<p>Tako hudo se je torej obremenila zgodovina tega naroda. Slovenski	domobranci, ki jih danes kot redki preživeli predstavljamo, niso hoteli	drugega, kot to, da bi to izostalo. Potem pa, ko se je zgodilo, kar se	je zgodillo, kaj lahko naredimo? Kaj lahko storimo v spomin tistih, za	katere velja, kar je rekla Ahmatova za svoje ljudi: »Zvezde smrti so	stale nad nami.« Kaj lahko naredimo ob misli na tisto strašno osamelost,	na katero je mislila ista pesnica, ko je rekla: »Kratko pesem slovesa	lokomotive so nam peli žvižgi.« Najprej je tu vprašanje, ali je vse to	sploh mogoče misliti, ali je to mogoče izreči. Ali ni presežnost zla	tistega ubijanja zunaj jezika? In nič manj tiste groze? Prvi dan, drugi	dan, tretji dan, četrti dan … deseti dan. Ubijati, od jutra do večera. V	kaj se je spremenil človek, ki je to lahko počel? V zver prav gotovo ne!	V kaj se je spremenila vsa kultura, ki o tem ni hotela nič vedeti? V kaj	se je spremenil človek, ki je govoril in pisal, da je bila to	napaka?</p>
						<p>Ker so bili Slovenski domobranci, vojaški nosilci protikomunističnega	upora, po koncu vojne genocidno uničeni, je razumljivo, da tistim, ki	so, lahko rečemo, slučajno ostali pri življenju, ni mogoče postaviti na	noge organizacije veteranov, kot jo običajno razumemo. Redki preživeli	vojaki enostavno ne bi mogli opravljati nalog, ki se po naravi stvari	postavljajo pred vsako veteransko organizacijo. Zato bo organizacija, ki	se danes ustanavlja, vključila ne samo preživele domobrance, ampak se bo	v celoti naslonila na tisti del protikomunističnega upora, ki se je	odvijal na civilnem nivoju. Predvsem bo vabila in vključevala tiste, ki	so bili spričo masovne moritve najbolj prizadeti – v svojem tkivu tako	rekoč – sorodnike pobitih domobrancev: brate in sestre, sinove in hčere,	nečake in vnuke; vabila in vključevala bo ljudi iz vasi in dolin, kjer	so nekoč živeli, kjer so jih poznali in se jih še spominjajo; posebej pa	bo želela, da stopajo vanjo ljudje novega časa, mladi ljudje, ki jih je	prevzel ali njihov samotni boj ali neznanskost njihove smrti ali cilji,	za katere je danes jasno, da bi lahko bili tudi njihovi cilji.</p>
						<p>Slovenski domobranci niso bili politična vojska, politična vojska so bili	komunisti. Domobranci pa so v bistvu branili tradicionalno kulturo,	kakor jo je oblikovalo celotno narodovo občestvo skozi stoletja in kakor	se je spletala iz prvin, ki jih je izoblikovala kultura v nemirnem, a v	bistvu civilnem poteku zgodovine. Domobranci so branili v kulturnem in	zgodovinskem procesu rojeno državo. Slovenski domobranci so bili legalni	in legitimni branilci doseženega reda civilizacije. Zato niso bili	nikaka politična milica, ampak vojaki kot polis delujoče družbe, bili so	samogiben obrambni refleks civilne družbe, potem ko je bila država te	družbe pod silo zunanjega pritiska uničena. Domobranci so bili vojska	neke države v njeni odsotnosti.</p>
						<p>Zato bo organizacija, ki se danes ustanavlja, ne samo organizacija	nosilcev nekega spomina, ampak široka skupnost ljudi, ki bo imela za eno	od osnovnih nalog povzeti duha omike, iz katerega je zrastel slovenski	protikomunistični upor. Hotela bo ta duh najprej razumeti, potem pa ga	po svojih močeh tudi uveljaviti kot dejavnik v slovenski sedanjosti.	Zakaj po sesutju komunističnega projekta, stojijo ideje, ki so nosile	slovenskega človeka v protiboljševiškem uporu, danes kot tisti temelji,	ki dajejo možnost, da narod biološko, duhovno in politično preživi. Te	ideje vodnice, v kulturi pridobljene, v poslušanju eksistencialnih	potreb naučene, so bile: zvestoba narodovi biti; zvestoba narodovi	kulturi in tradiciji; zvestoba podedovani veri, brez katere ni nobene	zadnje utemeljitve in nobenega končnega smisla, ne za posameznika ne za	narod.</p>
						<p>Organizacija torej ne namerava živeti zgolj v logiki spomina, iz	preteklosti za preteklost. V preteklost se bo vračala predvsem zato, da	se ugotovi resnica te preteklosti, ki so jo bili izmaličili do	nespoznavnosti: da bo ugotovljeno in uveljavljeno, kdo je bil napadalec	in kdo se je branil; kdo je bil ubijalec in kdo je bil ubiti; kdo je	vztrajal v zvestobi in kdo ni; kdo je stal na odprtem in kdo je trgoval	z ljudmi in njihovo ljubeznijo do domovine. Pa tudi: da se očistijo	imena častivrednih ljudi, ki so umirali obmetani z najsramotnejšimi	besedami, ki jih ima jezik: izdajalec, kvizling, kolaboracionist.</p>
						<p>Tudi bodo ljudje, ki se bodo zbirali pod tem programom, bolj skupnost kot	organizacija: ljudje sedanjega časa, ki hodijo v preteklost po spomin na	slavne odločitve, da bi ta spomin ohranjali zase in za ves narod, za	njegovo pot v prihodnost. Kar bomo namreč Slovenci v prihodnosti	potrebovali, je mogoče povzeti v dve postavki: na eni strani skrajna	prisebnost in začetno nezaupanje do vsega utopičnega, izostreno oko za	razločevanje med resničnimi in prividnimi narodovimi interesi; na drugi	strani pa <pb n="007"/>zvestoba narodovi biti, njegovi kulturi in njegovemu izročilu,	ne glede na vse drugo. V spominu na slovenski katoliški	protikomunistični upor bomo našli vzorec za oboje.</p>
						<p>Danes mogoče ta spomin ni sprejemljiv za vse. Ko pa ga bodo ljudje, ki	čutijo, da spadajo v to skupnost, očistili in očiščevali, tako da bo ta	spomin govoril o tem, kar se j e v resnici zgodilo, bo ta spomin svetil	vedno več ljudem. In ko bo enkrat ta spomin v pomoč vsem, bodo tisti, ki	so šli skozi nepojmljivo bridkost, našli svoj mir v tem, da bodo postali	prvina narodove duhovne biti.</p>
						<p>Nazadnje bo tako, da se tiste besede, ki jih desetletja ponavljajo	nemarni in hudobni ljudje, ne bodo mogle več izgovarjati. Tudi novih ne	bo mogoče spočenjati. In ko bo to vedno manj mogoče, se bo počasi začela	uresničevati sprava med ljudmi. Sprava – to ne samo smemo, ampak moramo	reči – bo poglavitno notranje slovensko dogajanje v naslednjih sto	letih: v podtoku vseh dogajanj odigravajoča se drama sprave bo	poglavitna politika tega ljudstva na poti k sebi.</p>
						<p>Na ljudeh, ki bodo spadali v našo skupnost, bo eno znamenje brez izjeme:	na njih ne bo sovraštva ali mržnje. Zavezani resnici in ničemur razen	resnici bomo jemali nase naporno delo pri odkrivanju velike	zamolčanosti. Vdano bomo opravljali to delo in s spoštljivostjo, ki gre	vsem velikim rečem. Sovraštvo je slepo in dela zato krivice. Sovraštvo	je tudi sramota za človeka. Če bi kdo zavestno grešil zoper ta ukaz, bi	se sam izključil iz skupnosti, ki hoče stvari popravljati. Taka skupnost	mora namreč varovati svojo moralno integriteto, saj je neobhodni pogoj	njenega obstanka.</p>
						<p>A ko govorimo proti sovraštvu, nikakor nismo za beg. Naj navedem nekaj	stavkov iz spisa Vzgoja za sovraštvo ali vzgoja za dostojanstvo izpod	peresa poljskega filozofa Kolakowskega: »Ko hodimo po negotovih in	močvirnih tleh, ko se izgubljamo in spet vračamo na staro mesto, ko tu	in tam celo blodimo v krogu, imamo vendar na razpolago nekaj smernih	znakov za svoje duhovno preživetje, ki jih je vse mogoče zvesti na	preproste, že zdavnaj znane zapovedi in prepovedi, med katerimi sta tudi	tile dve: pripravljenost za boj brez sovraštva in duh spravljivosti brez	popuščanja v bistvenih rečeh. Vzgoja za demokracijo je vzgoja za	dostojanstvo in to neločljivo postavlja na prvo mesto dvoje:	pripravljenost za boj in prostost od mržnje. Prostost od mržnje, ki se	doseže z begom pred konflikti, je le navidezna vrlina.« Kakor nas uči ta	modri človek, je treba prevzemati odgovornost za dejanja. Ali nikoli ne	smemo pozabiti, da je treba predvsem zapirati vrata pred sovraštvom,	zakaj, kot tudi pravi Kolakowski, »vsak od nas, s tem ko to zlo omejuje	v sebi, prispeva k temu, da se omejuje tudi v družbi; obenem pa oblikuje	v sebi negotovo in krhko upanje na znosno življenje na tej naši nori	ladji«.</p>
						<p>V znamenju tega, kar smo pravkar povedali, izrekamo spoštovanje do tistih	nekdanjih in sedanjih nasprotnikov, ki so šli v svoj boj zato, ker je	bila žaljena njihova svoboda. Občudujemo njihov pogum in se klanjamo	mukam, skozi katere so šli. Z razumevanjem mislimo na množico prevaranih	ljudi, ki jim je po vseh bojih v dlaneh ostalo nekaj, česar pravzaprav	niso hoteli. Posebej pa gre naša simpatija tistim, ki so si zelo	obremenili roke in sedaj težko živijo. Razumemo celo, da molčijo, a bi	vseeno bili veseli, če bi začeli govoriti.</p>
						<p>Gornje besede naj bodo znak za to, da se res zbiramo zaradi preteklosti,	a pri tem mislimo predvsem na prihodnost.</p>
					</div3>
				</div2>
				<pb n="008"/>
				<div2>
					<head>Tako se je začelo … </head>
					<docAuthor>Tine Velikonja</docAuthor>
					<div3>
						<head>Začetek protikomunističnega odpora na Vidovski planoti</head>
						<p>Prebivalci Vidovske planote, svet prijaznih gričev, zelenih travnikov,	mešanih gozdov in skrbno obdelanih polj, ki jo na jugu zapira Slivnica,	na vzhodu soteska Iške z Mokrcem in Mačkovcem, na severu pa Zala s	Krimskim pogorjem, so popoldne 23. aprila 1942. leta začudeno obstali,	ko so zaslišali, kako na Krvavi peči zvoni plat zvona. Vpraševali so se,	kaj naj bi to pomenilo, saj ni bil praznik niti se ni pripravlj alo na	hudo uro. Zvonili so partizani z Mokrca za zbor ali sporočilo, preden so	se odpravili na mračno pot po planoti, da bi postavili temelje	»svobodnega ozemlja«. Vodila sta jih Stane Semič-Daki in Tone	Vidmar-Luka. Pot čez sotesko Iške in v breg jim je kazal domačin Andrej	Rupar z Raven. Stemnilo se je že, ko so se po osmi uri zvečer ustavili v	vasi Tavžlje pred hišo župana Antona Tekavca. Trije so vstopili, ga	najprej iskali v kuhinji, kjer je edino gorela luč, in ga nato odkrili v	»hiši«, kjer je počival na topli peči. Družina je v kuhinji in zunaj	poslušala. Partizani so župana osvetlili z električno svetilko in	zahtevali, naj gre z njimi, pa se je branil, naj pridejo podnevi, če so	pošteni in spraševal, kdo sploh so. Odgovoru »Mi smo partizani!« so	sledili streli. Hišo so zapustili mirno, kot da se ni nič zgodilo.</p>
						<p>Napotili so se proti sv. Vidu, se med potjo ustavili na Rudolfovem pri	terencu Antonu Zalarju, od tam krenili v sosednjo Povletovo hišo, kjer	so brezuspešno iskali domačega fanta Andreja Rudolfa in v veži celo	izstrelili strel. Več sreče so imeli pri sv. Vidu, kjer so presenetili v	občinski pisarni tajnika Franceta Strleta. Po kratkem pogovoru so	opravili svoj posel.</p>
						<p>V vasi Zala so zaman iskali svetovalca Franceta Strleta »Bangavčka«. Malo	pred polnočjo so se že pojavili v štiri kilometre oddaljenem Osredku in	obkolili hišo občinskega svetovalca Valentina Strleta. Poprijeli so	enega od tramov, ki so ležali pred hišo, razbili vrata in vdrli v	notranjost. Kmet se je skušal rešiti s skokom skozi okno, a prišel je	komaj do gnojišča, kjer je obležal pokošen z devetimi zadetki.</p>
						<p>Partizani so se neopazno umaknili na Mokrc in v Iško in zaključili svoj	30 km dolgi popoldanski in nočni pohod.</p>
						<p>Sledili so dnevi žalovanja in strahu. Ljudem ni šlo v glavo, kako	nemoteno so se lahko partizani sprehodili po planoti, kot za šalo	pomorili tri ugledne može in izginili kot privid, pa sami niso mogli	napraviti ničesar in so dogajanje samo nemočno spremljali.</p>
						<p>V teh krajih je ostalo veliko orožja, ki ga je odvrgla jugoslovanska	vojska ob kapitulaciji, zlasti na Krvavi peči, saj je tod potekala ena	od obrambnih črt. Nekaj so ga pobrali prebivalci in skrili. Zdaj se je	zbrala dobra desetina fantov in poiskala skrito orožje. Tako so imeli	dve lahki strojnici – zbrojevki, precej mavzeric, ročnih bomb in dovolj	municije. Čez dan so živeli po svoje in delali na kmetijah, na noč pa so	se zbrali v eni od hiš, pripravljeni za obrambo, če bi bili napadeni.	Kot najprimernejša se je pokazala Makovčeva hiša na Rudolfovem. Bila je	varna pred ognjem, saj je imela debele zidove, ploščo, streho pa krito z	eternitom. Zadnja vrata so podprli s tramom, sprednja vrata so bila	dvojna, okna pa so zaščitili z vrečami soli in koruzne moke. V hiši je	bila namreč trgovina. Enkrat jih je skoraj zalotila italijanska patrola	in jim je zadnji hip uspelo, da so spravili vreče z oken in se	pritajili.</p>
						<p>Čez dober mesec, v sredo, 27. maja ob dveh popoldne so Makovčevi prejeli	presenetljivo sporočilo, ki ga je poslal prisilni mobiliziranec s Krvave	peči: partizani bodo napadli ob petih; torej že čez tri ure pri belem	dnevu.</p>
						<p>V naglici so se zbrali iz vasi tisti, ki so bili dosegljivi, nekaj so jih	morali priklicati s polja: trije Povletovi fantje Alojz, Andrej in Jože	Rudolf, od domačih pa oče Andrej, sinovi Andrej, Lojz in Ivan in hčeri	Jožefa in Ivanka. Drugih, ki so običajno tudi prenočevali z njimi, bili	pa iz sosednjih vasi, niso mogli dobiti, ker jim je zmanjkovalo časa. V	hiši se je znašel tudi kaplan France Pezdir, njihov duhovni vodja.	Vračal se je iz Ljubljane in prišel po bližnjicah z Blok poln novic. Ko	so mu povedali, da pričakujejo napad, je sklenil ostati. Branilci so se	mrzlično <pb n="009"/>pripravljali na spopad, dodatno obložili z vrečami okna v	pritličju, uredili orožje in se dogovorili, kje bo kdo.</p>
						<p>Partizani so prišli uro prej, kot je bilo napovedano. Dva od njih sta	vstopila v Povletovo hišo s seznamom nekih imen in vpraševala po domačih	fantih. Dobila sta odgovor, da jih ni doma in da tudi ne vedo, kje so. V	tem času je kakih 20 slabo oboroženih partizanov že obkolilo Makovčevo	hišo. Začeli so razbijati po glavnih vratih. Ko so spoznali, da se jim	ne bodo vdala, je domačin Štefan Milavec z Osredka poklical očeta	Andreja, naj odpre, da se imajo nekaj pomeniti. Oče ga je zavrnil, da se	lahko pogovorijo tudi skozi vrata.</p>
						<p>Oblegovalci so oddali nekaj zastraševalnih strelov v zid, okna in streho.	Branilci so se v tem času že razporedili po hiši, tudi prvem nadstropju,	dekleti in kaplana pa so umaknili v zgodnji prostor s kaščo. Položaj je	bil nenavaden. Na eni strani do zob oboroženi branilci, pripravljeni na	vse v pravi trdnjavi, na drugi pa samozavestni partizani, ki so akcijo	jemali zelo na lahko, saj so v gručah postajali in se sprehajali okrog	hiše brez vsakega zavarovanja, čeprav je bilo vanje uperjenih pol ducata	dobrih pušk in obe strojnici. Če bi hoteli, bi jih fantje lahko vse	pobili.</p>
						<p>Začel se je pravi napad. Bradat partizan se je pri tem neopazno priplazil	čez streho hleva do okna v prvem nadstropju v zadnjem delu hiše. V eni	roki je držal pištolo, v drugi ročno bombo. Na okno je moral paziti	najmlajši Ivan. Čeprav z mavzerico pripravljeno na strel, je otrpnil, pa	vendar priklical brata Lojza, ki je pritekel s strojnico in jo pomolil	skozi okno. Bradač je v strahu spustil pištolo in se z višine dveh	metrov zvrnil na tla. Lojz je spuščal posamezne strele in kratke rafale,	da ga je prepodil. To so bili edini streli, ki so jih oddali branilci,	vendar je bilo za partizane dovolj, da so se razbežali proti sv. Vidu.	Branilci so odrinili vreče z oken in poskakali ven. Oddali so nekaj	strelov in rafalov okrog oglov hiše. Ker niso merili na ljudi, v vsem	spopadu ni bilo ranjenih ali mrtvih.</p>
						<p>Nato so se vsi, ki so bili v hiši, med njimi tudi kaplan Pezdir, umaknili	nad Tavžlje, kjer se jim je pridružilo še nekaj fantov iz te in sosednje	vasi. Utaborili so se na bližnjem griču, ki mu zdaj pravijo Resnik. Hrib	je bil in je še sedaj proti soteski Iške gosto poraščen, proti sv. Vidu	pa travnat. V soboto, 30. maja so bili uporniki spet opozorjeni s Krvave	peči, da se pripravlja obsežnejši napad. Ker je ponoči med 31. majem in	1. junijem deževalo, so se pomaknili v najbližjo hišo v Tavžljah in	postavili stražo. Stražar je ob prvem jutranjem svitu opazil premikanje	nekih ljudi na grebenu vzpetine Kropivnik proti sv. Vidu, nato pa že	kolone ljudi, ki so se pomikale proti Tavžljam. Bili so partizani, ki so	se zbrali od blizu in daleč, iz Iške, od Krimske jame in Mačkovca.	Govorilo se je, da je med njimi tudi Boris Kidrič. Stražar je dvignil	alarm in skupina se je zadnji hip umaknila in vrnila na Resnik.	Partizani so začeli z obkoljevanjem in počasi stiskali obroč. Branilci	so se odločili za izpad. Kot po čudežu jih je prekrila gosta megla in	uspelo jim je, da so se brez praske prebili skozi Brinje proti jugu. Tam	so na Pirmanovem griču zavzeli nov položaj. Napadalci so zasedli prazno	taborišče in se maščevali tako, da so pri štirih hišah, odkoder so bili	uporniki, zaplenili živino, vozove in živila in vse odpeljali v svoja	taborišča. Ena od njihovih kolon se je brezskrbno pomikala s plenom pod	Jeršiči, nad njo pa so komaj 150 metrov daleč ležali pobegli. Ceprav so	imeli partizane na muhi, jim je streljanje preprečil kaplan z rotenjem:	»Mi ne smemo ubijati. Smemo se samo braniti v stiski!«</p>
						<p>Skupina se je prebila na Rakek in se odpeljala na Brezovico pri	Ljubljani. Del je kasneje odšel na Dolenjsko in se pridružil Štajerskemu	bataljonu. Na planoto so se vrnili šele v začetku leta 1943 in se	pridružili vaškim stražarjem pri sv. Vidu, ki so imeli postojanko že od	septembra 1942. leta.</p>
					</div3>
				</div2>
				<pb n="010"/>
				<div2>
					<head>Iz pridige škofa Rožmana ob sklepu leta 1941</head>
					<docAuthor>Gregorij Rožman</docAuthor>
					<div3 type="div3" subtype="intro">
						<p>»Resnica vas bo osvobodila«</p>
						<p>(Jan 8,32)</p>
					</div3>
					<div3>
						<p>Ko nocoj končavamo leto in delamo obračun, je izid žalosten, kakor le	redkokdaj v dolgi zgodovini naroda. Zgube na vseh straneh! Ne bom vam	jih našteval, saj jih poznate. Tolaži pa me misel, da morda v božjih	knjigah leto, ki mineva, za nas le ni tako deficitno, tako polno zgube,	kakor naši človeški računi kažejo. Upam namreč, da je Bog trpljenje	naroda, ki je bilo obilno, trpljenje vojnih ujetnikov, bridkost in	pomanjkanje izseljenih družin, uboštvo beguncev in vse nepopisane srčne	muke, ki napolnjujejo do obupa deset in deset tisoče, da je vse to	pregrenko trpljenje vzel Bog za dobro in ga našemu ljudstvu vračunal v	plačilo, ki mu ne uide.</p>
						<p>Pri vsej žalosti, ki jo zapušča v nas to leto, pa se mi zdi	najžalostnejše strahotno dejstvo, da v tej vsesplošni stiski <emph>brat	brata mori! </emph>Zakaj, čemu – ne morem razumeti kljub vsem	poskusom, da bi se to bratomorstvo opravičilo. Vem sicer, da</p>
						<p>se mnogi med nami za božje zapovedi nič ne zmenijo, tudi za peto ne, da	jih misel na odgovornost pred Bogom prav nič ne ovira, da se ne bi	maščevali in z orožjem skušali doseči svoje posebne cilje – zdaj ali	nikoli, si mislijo –. A da niti ne poslušajo svoje človeške pameti, ki,	najsi je še tako omejena, jim vendar kaže škodo, ki jo s tem narodu	samemu delajo, tega ne razumem. In ne razumem, da nimajo ljubezni v sebi	ne do svojega brata, ne do narodne celote. Ti pojavi, doslej v naši	dovolj težki zgodovini nepoznani, so najžalostnejši rezultat tega	nesrečnega leta! Ne morem drugače, po svoji vesti in službeni dolžnosti	te pojave obsojam in izjavljam: <emph>To je vnebovpijoč greh pred Bogom	in pred lastnim narodom.</emph>
						</p>
						<p>Ob tej senci bratomorstva zapušča to leto tudi svetlo sliko izredno	požrtvovalne in razumevajoče ljubezni do trpečih in pregnanih	sonarodnjakov, ki se ni kazala samo v iskrenem sočutju, temveč tudi v	dejanski pomoči. Zaradi te ljubezni se nas bo Bog usmilil. </p>
					</div3>
				</div2>
				<div2 type="div2" subtype="poem">
					<head>Polifoni koral</head>
					<docAuthor>Tine Debeljak</docAuthor>
					<div3>
						<lg>
							<l>Tromba strašna bo donela, </l>
							<l>mrtvim po grobeh grmela, </l>
							<l>vsem pred sodni stol velela.</l>
						</lg>
						<lg>
							<l>Mrtvi bodo iz groba vstali, </l>
							<l>k Tvoji sodbi se podali, </l>
							<l>svoje rane pokazali.</l>
						</lg>
						<lg>
							<l>Vse prevzela bo tesnoba,</l>
							<l>ko bo vstal iz tega groba</l>
							<l>Tvoj Vojščak … O Bog, Ti sodi</l>
						</lg>
						<lg>
							<l>milostno ga, usmiljen bodi! </l>
							<l>Ljubi Jezus, Ti mu daj</l>
							<l>mir in pokoj vekomaj! AMEN!</l>
						</lg>
						<byline>Buenos Aires 1949</byline>
					</div3>
				</div2>
				<pb n="011"/>
				<div2 type="div2" subtype="poem">
					<head>Zasuta usta</head>
					<docAuthor>France Balantič</docAuthor>
					<div3>
						<lg>
							<l>Nekje pokopališče je na hribu,</l>
							<l>brez križev, rož, grobovi sami</l>
							<l>in prek razpadlega zidu rumena trta, </l>
							<l>ki išče luč z ugaslimi rokami.</l>
						</lg>
						<lg>
							<l>Ležim v globini tiho, tiho,</l>
							<l>v dolini mrzel je večer in pust. </l>
							<l>Pri meni noč je in mi sveti.</l>
							<l>Joj, lep je molk s prstjo zasutih ust!</l>
						</lg>
					</div3>
				</div2>
				<div2 type="div2" subtype="poem">
					<head>Truplo v polju</head>
					<docAuthor>France Balantič</docAuthor>
					<div3>
						<lg>
							<l>Nimam duše več, telo so </l>
							<l>divje rože mi prekrile,</l>
							<l>ko v pohodu zmagoslavnem </l>
							<l>so po zemlji se razlile.</l>
						</lg>
						<lg>
							<l>Nič več moja kri ni slana</l>
							<l>in prhnim kot mrtva stebla; </l>
							<l>zdaj samo še vedno čakam, kdaj pomlad me bo razgrebla.</l>
						</lg>
						<figure>
							<graphic url="slike_z_01/z_01_01.png"/>
							<head>Pokopališče</head>
						</figure>
					</div3>
				</div2>
				<pb n="012"/>
				<div2>
					<head>Ideja samostojne slovenske države</head>
					<docAuthor>France Dolinar</docAuthor>
					<div3>
						<p>Med Slovenci, ki so se maja petinštiridesetega umikali čez Ljubelj na	Koroško, je bil tudi duhovnik in poznejši zgodovinar France Dolinar. V	izredno težkih razmerah izgnanskega življenja je napisal množico esejev	in razprav, od katerih bodo nekatera ostala temeljna slovenska	zgodovinska in politična besedila. Kar ga loči od drugih avtorjev tega	področja, je živ, do kraja domišljen, skoraj strasten čut za politično	rešitev slovenskega vprašanja v okviru samostojne države. Njegova	zahteva je, da moramo Slovenci postati iz kulturnega naroda političen	narod. Ko govori o tem, da smo Slovenci veliko dosegli na kulturnem	polju, z obžalovanjem ugotavlja: »Kot zel urok pa vse politično	življenje Slovencev spremlja pomanjkanje čuta za pomen državnih	struktur, za javnopravne in državnopravne elemente narodovega organizma.	To dokazuje zgodovina prav do današnjih dni, celo vprav še v naših	dneh.« V nekem pismu ugotavlja: »Slovenska zgodovina bi bila manj	nesrečna, če bi Slovenci imeli pogum do identitete.« Ko to beremo,	čutimo, da je s tem zadel bistveni deficit v slovenski zavesti. Ni	čudno, da je skoraj sto strani dolgo razpravo Slovensko vprašanje v prvi	Jugoslaviji označil za »historično meditacijo o slovenski	nestanovitnosti«. Najbolj pa se človek zdrzne, ko prebere stavek: »Boli	spoznanje slovenskega ugonabljanja.«</p>
						<p>V naslednjem podajamo zaključek njegove razprave Odsotnost slovenske	državne misli v prevratu 1918. Tako ne bomo samo pokazali na izjemen	politični čut tega izrednega človeka, ampak bomo povedali nekaj tudi o	tistih ljudeh, ki so morali kot politično najbolj zavestni del naroda	oditi v tujino. Iz njihovih vrst je namreč izšlo besedilo, ki ga imamo	lahko za manifest slovenske državnosti. Napisano pa je bilo v daljnem	oseminšestdesetem letu, ko je prenekateri sedanjih prvoigralcev še	pobožno molil v templju ideologije:</p>
						<p>»V politični strategiji moremo Slovenci imeti samo en cilj, neodvisno	slovensko državo. V tem pomenu je samo in zgolj samoslovenska res	slovenska politika.</p>
						<p>Govoriti o federaciji ali konfederaciji preden je konstituirana suverena	slovenska država, se pravi postavljati voz pred vprego.</p>
						<p>Dokler ni samosvoje slovenske države, Slovenci politično žive še vedno v	predzgodovini.</p>
						<p>Očetom, ki so nam v letu 1918 izbojevali svobodo, čeprav ne v polni meri,	moramo biti prepričano hvaležni; brez njih dejanja tudi njih sinovi ne	bi mogli slovenskega problema bolj globoko in jasno spoznati.	Odgovornost za prihodnja pokolenja pa nalaga vsem kritično presojo naše	zgodovine. Nekritično ocenjanje naše preteklosti more samo zmanjšati	ceno resničnih zaslug tvorcev našega prevrata 1918.</p>
						<p>Narod, ki ni zmožen živeti iz svoje bistvene in bitne politične ideje, je	obsojen na smrt. Če se to zgodi v sladkem umiranju samoprevare, potem bo	tudi njegov nejunaški konec zaznamovan s sramoto. Slovenci imamo svojo	magno charto v samodržavno zedinjeni Sloveniji. Naši predhodniki v letu	1848 so jo uvideli z jasnovidnostjo mladih src. Kadarkoli v poznejši	zgodovini nismo znali ohraniti primata slovenski državni misli, smo	zmerom morali pozneje obžalovati svojo nezvestobo.</p>
						<p>V času, ko se Slovencem vnovič bližajo trenutki usodnih odločitev, naj bo	pričujoči spis memento, da samo narod, ki ve, kaj je sam sebi dolžan, in	se zna za uresničitev svoje najvišje naloge pogumno zadati, more iz	zgodovinske priložnosti ustvariti god (kairos) svoje zgodovine.</p>
						<p>Ob organiziranju srednjeveške krščanske družbe narodov, pa tudi ob	preurejanju evropske družbe po načelu nacionalne države Slovenci nismo	znali uveljaviti svoje politične narodne osebnosti. Kaj smo s tem	narodno izgubili, nam nazorno pretresljivo predočujejo zemljevidi	slovenskega ozemlja po naselitvi in v sredi 19. stoletja. Že vekove se	samo rešujemo kot preostanki in v petdesetih letih Jugoslavije se je	slovenski etnični prostor spet skrčil. Samo kot samostojna in suverena	država more slovenski narod ustaviti njegov obstoj razkrajajoči tok	dosedanje svoje zgodovine.</p>
						<p>Kdor hic et nunc bega enotno narodno voljo z zdeli jugoslovanskega	federalizma ali konfederalizma, opravlja tlako za tujce. To so Slovencu	vsi ne-slovenci.«</p>
						<byline>Francè Dolinar, Slovenska katoliška obzorja, Buenos Aires,	1990.</byline>
					</div3>
				</div2>
				<pb n="013"/>
				<div2>
					<head>Slovenska politična samostojnost danes</head>
					<docAuthor>Jože Pavlič</docAuthor>
					<div3>
						<p>Stoletja so naši predniki živeli pod tujo dominacijo. Zla usoda jih je v	to prisilila, saj jim je pošiljala silne sovražnike z vseh strani, da	jih je primorala v razne nehvaležne povezave. Te so jim seveda škodile,	a bile so neizogibne. Vendar so vzdržali in ostali Slovenci. Ko so se na	tem srednjeevropskem prepišnem prostoru stvari le malo uredile, je V.	Vodnik že zapel Ilirijo oživljeno, le malo kasneje že imamo Prešernov	Krst pri Savici in njegovo Zdravico. Naši pradedi so sanjali o Zedinjeni	Sloveniji 1848. leta in takrat smo dobili tudi svojo zastavo.	Avstroogrska je propadla leta 1918 in spet so Slovenci upali, da bodo	končno dobili svojo državo. Verjeli so v Kraljevino Srbov, Hrvatov in	Slovencev in bili strašno razočarani. Leta 1941 je sramotno propadla	prva Jugoslavija. Tega leta so bile postavljene pred Slovence razne	opcije. Vemo, kakšna jim je bila potem vsiljena. Tako so preživeli	petdeset let. Danes, leta 1991 je tu čas, ko se ruši s svojim sistemom	vred druga Jugoslavija, ki j e mnogo Slovencev sploh ni sprejelo za	svojo domovino, mnoge pa, ki so jo, je razočarala.</p>
						<p>To je čas, ko Slovenci spet stojimo na zgodovinskem razpotju. Od nas je	odvisno, katero smer bomo izbrali, za kaj se bomo odločili. Pravzaprav	smo se že. S plebiscitom lani v decembru. Odločili smo se uresničiti	sanje naših prednikov in nas samih – odločili smo se za samostojno in	neodvisno državo Slovenijo. Vendar je videti, da bo pot od odločitve do	same izvedbe kar naporna in najbrž tudi daljša, kot smo si zamislili in	bi si želeli. Otežujejo jo strahotni politični, gospodarski in socialni	pretresi. Ko postavljamo na noge svojo novo državo, moramo odpraviti	staro in zgraditi novo gospodarstvo in ustvariti nov socialni red. Ob	vsem tem se danes Slovenci srečujemo s popolno finančno izčrpanostjo in	razvojno zaostalostjo, kar pa je še hujše, z neizmerno moralno krizo in	razveljavljenostjo vseh vrednot.</p>
						<p>Kako ob tem izvesti odločitev za neodvisno državo Slovenijo, je veliko in	zapleteno vprašanje. Potrebna bo močna volja, veliko poguma in modrosti,	zdrave pameti in učinkovitega ravnanja. Vsega tega ne manjka, a vendar	se zdi, da so na delu nekje med nami neke skrite rušilne sile, ki ljudem	že jemljejo voljo. Kažejo se v ustvarjanju neenotnosti med Slovenci, v	vzpodbujanju dvomov in oviranju akcij. Slovenci, ki bi si želeli	učinkovitosti v osamosvojitvenih dejanjih, so kar naprej hujskaško	demoralizirani z vseh strani. Opozicija z intrigami in nesramno gonjo	proti vladi in parlamentarni večini v medijih, ki jih iz totalitarnih	časov sem dobro in tudi sicer obvladuje, ruši ugled izvoljenih	predstavnikov in ustvarja pri ljudeh nezaupanje in strah, izkorišča	socialne probleme za blokado novih rešitev in kar naprej vznemirja ljudi	s stvarmi, ki bi se morale urediti same od sebe. Tako se slovenske	nacionalne sile trošijo v neproduktivne namene, medtem ko naš osnovni	nacionalni cilj tone in bledi v vsesplošni zmešnjavi želja in	zahtev.</p>
						<p>Slovenija je v teh odločilnih trenutkih, ko nam gre tako rekoč za „biti	ali ne biti“, tragično razcepljena, kot je bila leta 1941, leta 1945 in	naprej do današnjih dni.</p>
						<p>Zaradi naše takšne duhovne razdeljenosti smo leta 1945, ko je obstajala	še zadnja šansa za našo Koroško, to tudi izgubili. Svoje skromne	nacionalne sile smo usmerili drugo proti drugi in tako izgubili vsi. Se	ponavlja isto danes, leta 1991? Se zavedamo, kako majhni smo in kaj	počnemo? Do danes kljub vsem velikim besedam bistvenega še nismo	dosegli. Ko se med seboj kregamo, intrigiramo in v političnih bojih	iščemo svoje koristi, nam na poti osamosvojitve stojijo še velike ovire	tako znotraj Jugoslavije kot zunaj nje. Svet, ki obdaja to našo malo	deželo, ima svoje različne interese, ki jih niti ne skriva. Za ene smo	molzna krava, za druge nepomemben drobiž. Eni nam grozijo javno, drugi	prikrito. Težko je reči, koliko nam je kdo nevaren. Podcenjevati jih ne	bi smeli, vendar če bi bili enotni tako, kot nismo – če bi bila naša	morala trdna in nezlomljiva – če bi bili pripravljeni tudi na žrtve in	hude čase – vse z vero, da bomo zmagali, in s prepričanjem, da je za	tako pomemben cilj, kot je nacionalna samostojnost in neodvisna država,	vredno potrpeti, bi se nam sploh ne bilo treba bati. Tvegali bi in	uspeli. A kaj ko nismo <pb n="014"/>taki in ko nam vsega tega danes tako manjka.</p>
						<p>Nesloga in notranji spori so Slovencem v zgodovini prinesli več škode,	kot jim je povzročil katerikoli zunanji sovražnik. Če bi dobro pogledali	svojo zgodovino, bi se iz nje lahko marsičesa naučili. Toda koliko je	teh v praktični svet zagledanih Slovencev, ki znajo misliti zgodovino in	se iz nje učiti? Večina nas je zagledana v svoje ozke in vsakdanje	koristi, ki jim služimo tu in zdaj. Za skupne koristi in skupno dobro se	le redkokdaj zmenimo. V političnem življenju se to kaže kot ozkosrčen in	nekulturen boj za oblast.</p>
						<p>V teh odločilnih zgodovinskih trenutkih, ki jih živimo prav danes, in ob	tem tako pomembnem vprašanju, kot je samostojna slovenska država, bi	moral vsak Slovenec obstati in se zamisliti, kaj storiti, kako ravnati,	da bi Slovenci kot narod končno dosegli svoj glavni in neodložljivi	cilj: svojo državo. Prav zdaj – na tej zgodovinski prelomnici – moramo	odločiti stvar v svoj prid: dvigniti se moramo v zgodovino, med druge	državotvorne narode – če smo Slovenci ljudje, enaki drugim; če smo	Slovenci narod enak drugim narodom, ki so si ustvarili svoje države. Ne	smemo pustiti, da potonemo med manjšine in zgodovinsko mrtve narode.</p>
						<p>Res je, da odkrivamo v nas samih neko strašno zlo, ki nas žene v nasilje	nad samim seboj in v nasilje drugega proti drugemu. Kot da je to	podedovano in pogojeno z našo bridko zgodovinsko izkušnjo, ko so nam	gospodovali drugi in nas tlačili, mi pa smo se ponižani, nesrečni in	razžaljeni obračali proti sebi in dvigali roko nad svojega bližnjega, pa	je to postalo naša usoda in tragični značaj. Sprašujem se, če to tudi ni	vzrok naše skupne nemoči in naših travm, ki jih nosimo s sabo. Kakorkoli	že to je, temu zlu se moramo zavestno upreti in ga premagati. Slovenci	moramo začeti spoštovati drug drugega in se zavedati, da smo drug	drugemu potrebni. Sovraštvo nam je in nam bo prinašalo le nesrečo.</p>
						<p>V tem kontekstu vidim tudi vprašanje slovenske nacionalne sprave, ki ga	nekateri niso sposobni razumeti. Slovenska medsebojna in politična	sprava je pogoj, da bo slovenski narod mogel računati z uspešno	prihodnostjo in da bo ustvaril svoj veliki cilj – svojo slovensko	državo. Petdeset let zanikanja, ne dopuščanja in razklanosti ob vseh	človeških in materialnih žrtvah je bilo več kot dovolj. Treba se je	strezniti in doumeti. Potrebujemo spravo v duhu resnice in spoznanja, da	smo tragična bitja, ki jim pristaja zgolj skromnost in ne napuh.</p>
						<p>Mi, ki nismo komunisti, ampak smo se proti komunizmu kot družbenemu zlu	in zmoti tudi borili, mi, ki smo bili neodgovorno, sramotno in kruto več	kot zdesetkani, ki so nam bila usta zaprta in nam je bilo bivanje	zabranjeno, smo na spravo pripravljeni. Nesreča, ki nas je zadela, nas	je tudi marsičesa naučila in marsičesa osvobodila. Vedeli smo, da tisto	ni bila samo naša nesreča, ampak je bila nacionalna nesreča, ki je	Slovenci še niso dobro doumeli. Spoznali smo bednost in nepomembnost	nekaterih stvari, ki so se kazale v lažni veličini in trivialni	triumfalnosti nekega časa. V napuhu in samozaverovanosti se nam je	odkrivala majhnost in uboštvo duha, v poveličevanih dejanjih smo gledali	neznansko škodo, ki je za narod nastala. Tako smo videli le bolj skupno	nesrečo in smo lahko obračunali s svojo. Ne s srdom, ampak z žalostjo	smo videli tisti krvavi in sovražni čas. Zato v naših srcih ni mržnje in	zamer; je žalost in skrb. Trepetamo za narod in domovino, z usmiljenjem	nas navdaja usoda tisočev na razne načine trpečih. Zase pa si želimo	samo nepristranske in poštene sodbe zgodovine. Naša vest je mirna. Vemo,	da smo se v strašnih časih borili proti komunizmu – za narod in	slovensko domovino. Prav to pa delamo tudi danes in bomo v bodoče. Zato	smo za spravo med Slovenci, za razumevanje in enotnost – za samostojno	in neodvisno Slovenijo.</p>
					</div3>
				</div2>
				<pb n="015"/>
				<div2>
					<head>Programske smernice NSZ</head>
					<div3>
						<list type="unordered">
							<item>1. Nova Slovenska zaveza je društvo vseh udeležencev	protikomunističnega odpora, vodenega pred in med zadnjo vojno.	Čeprav je bila udeležba v odporu politično dejanje, si NSZ zaenkrat	ne postavlja za nalogo politično delovanje, pač pa strokovno in	objektivno proučevanje, vrednotenje državljanske vojne in dosego	dejanske sprave med udeleženci državljanske vojne. To pa je	interesno delovanje, sicer iz političnega področja, vendar v	interesu neposrednih udeležencev državljanske vojne. Zato se NSZ	opredeljuje kot društvo, dokler se ti interesi ne uresničijo.</item>
							<item>2. NSZ ima svoj izvor v protikomunistični koaliciji »Slovenski	zavezi«, ki so jo ustanovile predvojne demokratične stranke in v	vseh medvojnih vojaških in civilnih organizacijah, ki so sodelovale	v protikomunističnem odporu.</item>
							<item>3. NSZ bo opravljala svojo dejavnost izključno na civilnem	področju, vendar v okviru krščanskih načel in etike. Zato NSZ ne bo	zavzemala stališč in odločitev, ki so v nasprotju s stališči in	odločitvami uradne Cerkve.</item>
							<item>4. NSZ si bo prizadevala za dosledno izvajanje načel pravičnosti	in resnice na vseh področjih dejavnosti društva in družbenega	življenja v celoti.</item>
							<item>5. NSZ ohranja misel in načela protikomunističnega odpora in jih,	kakor so se oblikovala v povojni zgodovini, prenaša v nov čas z	namenom, da se v slovenskem narodu ne ponovijo zablode iz pretekle	državljanske vojne.</item>
							<item>6. NSZ zavzema stališče, da so bili umori, storjeni pred začetkom	protikomunističnega odpora, zlasti pa po vojni, zločin, ki ga je	potrebno raziskati in obsoditi. Pri tem se odreka vsakemu	maščevanju. To namero so udeleženci odpora izražali in dokazali	javno tudi že do sedaj.</item>
							<item>7. NSZ bo storila vse, da se objektivno oceni značaj	protikomunističnega odpora in da se na podlagi tega rehabilitirajo	vsa gibanja, civilna in vojaška, udeležena v protikomunističnem	odporu. Izhaja namreč iz stališča, da je to utemeljeno, pravično in	edina realna podlaga za dosego resnične sprave med udeleženci	državljanske vojne in Slovenci na splošno.</item>
							<item>8. NSZ bo podrobno in vsestransko proučila vse posamične in	skupinske poboje na obeh straneh in postavila pred slovensko javnost	bilanco pobojev in krivde za državljansko vojno in dogodke po	njej.</item>
							<item>9. NSZ bo med drugim zbrala v svoje okrilje vse še živeče	udeležence protikomunističnega odpora, s civilnega in vojaškega	področja, njihove svojce oz. potomce, predvsem tiste, ki osamljeni	in zapostavljeni, socialno ogroženi, preplašeni od udarcev in	groženj, živijo na robu današnje družbe in jih vsaj v končnem delu	življenja popeljala nazaj v družbo kot samozavestne in pokončne	osebnosti.</item>
							<item>10. NSZ bo skušala zagotoviti družbene in materialne pogoje, da se	bodo udeleženci protikomunističnega odpora in njih potomci, vrnili v	domovino in da se umrli, po želji svojcev oz. zainteresiranih	organizacij prepeljejo v domovino.</item>
							<item>11. NSZ bo v sodelovanju tudi z drugimi organizacijami ugotovila	žrtve protikomunističnega odpora, tako iz oboroženih formacij kot	tudi civilnih oseb, in skrbela, da se znamenja, ki so z njimi	povezana, zaznamujejo in vzdržujejo v spomin in opomin sedanjim in	prihajajočim rodovom, brez sovraštva do udeležencev nasprotne	strani. Pri tem se bo zavzemala za skromnost ter za uporabo enotnih	kriterijev pri ureditvi grobov in grobišč. Zavzemala se bo tudi, da	se grobovi in spominska znamenja uredijo praviloma na pokopališčih	oz. pri cerkvah in le izjemoma izven teh krajev.</item>
							<item>12. NSZ priznava čast in spoštovanje padlim in preživelim	udeležencem boja proti okupatorju, ki so se ga udeležili iz	narodnostnih nagibov. To stališče je tudi podlaga in pogoj za dosego	dejanske sprave in odpravo ločitve Slovencev na ideološki	podlagi.</item>
							<item>13. Na političnem področju se NSZ opredeljuje za dosledni	pluralizem in za dialog z vsemi, tudi levimi strankami. Na	gospodarskem področju sprejema načela tržnega gospodarstva, podpira	reprivatizacijo lastnine in denacionalizacijo premoženja ter	dosledno pravično socialno <pb n="016"/>varnost vseh, ki bodo ne po svoji krivdi	prizadeti zaradi izvedbe načel tržnega gospodarstva. Odklanja lažno	solidarnost za tiste, ki hočejo še naprej živeti na račun	drugih.</item>
							<item>14. NSZ se bo zavzemala, da se iz javnega področja odstranijo	poimenovanja, ki izhajajo iz državljanske vojne, če nimajo trajne in	zgodovinske vrednosti za vse Slovence.</item>
							<item>16. NSZ se bo zavzemala za vključitev v društvo čim večjega	števila mladine, zlasti potomcev udeležencev protikomunističnega	odpora, ki naj bi ohranjali in nadaljevali ideje in kulturna	izročila svojih očetov in mater in oblikovali prihajajočo dobo na	teh načelih in idealih.</item>
							<item>17. NSZ bo posvečala mladi generaciji posebno skrb s tem:<list	type="unordered">
									<item>- da ji bo omogočala študij zgodovine in jo uvajala v	samostojno presojo zgodovinskih dogodkov; </item>
									<item>da ji bo omogočala spoznavanje tradicionalne slovenske	politične in duhovne kulture, kot tistega temelja, s	katerega se bo udeleževala političnega življenja v	slovenskem prostoru; </item>
									<item>da ji bo omogočala študij s področja političnih ved in jo	vključevala v politično delo.</item>
								</list>
							</item>
							<item>18. Društvo bo proučilo možnost in primernost spremembe v	politično organizacijo, ko bodo doseženi društveni cilji. </item>
						</list>
						<figure>
							<graphic url="slike_z_01/z_01_02.png"/>
							<head>Velika planina</head>
						</figure>
					</div3>
				</div2>
			</div1>
		</body>
		<back> </back>
	</text>
</TEI>