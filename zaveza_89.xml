<?xml version="1.0" encoding="UTF-8"?>
<?oxygen RNGSchema="tei-zaveza.rnc" type="compact"?>

<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Zaveza</title>
				<title>Revija za duhovna, kulturna in politična vprašanja sedanjosti in prihodnosti
					– s posebnim ozirom na krizo slovenstva po boljševiški revoluciji in
					državljanski vojni</title>
				<title>Elektronska izdaja</title>
				<respStmt>
					<resp>Glavni urednik</resp>
					<name>Lenart Rihar</name>
				</respStmt>
				<respStmt>
					<resp>Pomočnik urednika</resp>
					<name>Janko Maček</name>
				</respStmt>
				<respStmt>
					<resp>Člansko prilogo Mi med seboj ureja</resp>
					<name>Blaža Cedilnik</name>
				</respStmt>
				<respStmt>
					<resp>Grafično oblikovanje tiskane izdaje</resp>
					<name>Irena Tršar</name>
				</respStmt>
				<respStmt>
					<resp>Slikovno gradivo so prispevali:</resp>
					<name>Tamino Petelinšek </name>
					<name>Rafaelova družba </name>
					<name>Janez Rihar </name>
					<name>Ivo Žajdela</name>
				</respStmt>
				<respStmt>
					<resp>Dokumentarne fotografije so iz družinskih arhivov oseb, ki nastopajo v
						besedilih.</resp>
					<name/>
				</respStmt>
			</titleStmt>
			<editionStmt>
				<edition>0.1</edition>
			</editionStmt>
			<extent> KB XML </extent>
			<publicationStmt>
				<publisher>
					<address>
						<addrLine>Nova Slovenska zaveza</addrLine>
						<addrLine>Beethovnova ul. 5</addrLine>
						<addrLine>1000 Ljubljana</addrLine>
						<addrLine>Slovenija</addrLine>
						<lb/>
						<addrLine>tel. 01/425-15-37</addrLine>
						<addrLine>Domača stran: www.zaveza.si</addrLine>
					</address>
				</publisher>
				<availability>
					<p>Revija izhaja štirikrat letno. Elektronska izdaja je prosto dostopna.</p>
					<p>© Avtorske pravice za besedila in slike: Nova slovenska zaveza</p>
				</availability>
				<idno type="issue">89</idno>
				<idno type="ISSN">xYxyxcc ??</idno>
				<date>2013-07-13</date>
			</publicationStmt>
			<sourceDesc>
				<biblStruct>
					<monogr>
						<title>Zaveza</title>
						<imprint>
							<biblScope type="issue">89</biblScope>
							<biblScope type="vol">XXIII</biblScope>
							<biblScope>številka 2, maj 2013</biblScope>
							<date when="2013-05">2013</date>
						</imprint>
					</monogr>
				</biblStruct>
			</sourceDesc>
		</fileDesc>
		<revisionDesc>
			<change when="2013-07-13">
				<name>Alexander Jerman</name> – pregled besedila, pretvoril besedilo v zapis TEI,
				dodal strukturne oznake </change>
		</revisionDesc>
	</teiHeader>
	<text>
		<front>
			<titlePage>
				<docTitle>
					<titlePart>Zaveza št. 89</titlePart>
					<titlePart>Revija za duhovna, kulturna in politična vprašanja sedanjosti in
						prihodnosti – s posebnim ozirom na krizo slovenstva po boljševiški
						revoluciji in državljanski vojni </titlePart>
					<titlePart>Elektronska izdaja</titlePart>
				</docTitle>
				<docImprint>
					<publisher>Nova Slovenska zaveza</publisher>
					<pubPlace>Ljubljana</pubPlace>
					<docDate>2013</docDate>
				</docImprint>
			</titlePage>
			<divGen type="toc"/>
		</front>
		<body>
			<div type="div1">
				<head>
					<pb n="001"/>Aktualni kulturnopolitični komentarji revije Zaveza</head>
				<div type="div2">
					<head>Trije rekviemi za škofa</head>
					<docAuthor>Lenart Rihar</docAuthor>
					<div type="div3">
						<p>Mnoge stvari dobijo svojo težo, velikost in družbeno odmevnost šele v
							povezavi z določenim umanjkanjem. Za civilizacijo je pokop človeka v
							nekem smislu samoumevnost, lahko bi rekli celo rutina, saj mu kot
							ustaljenemu pojavu nihče ne posveča večje pozornosti. To velja tudi za
							Slovenijo, ki bi pa ne bila tipična zavozlana Slovenija, če ne bi imela
							svojega »ampak«. Zlahka si predstavljamo medijski škandal in zgražanje
							ljudi nad nespoštljivim ravnanjem s pokojnikom. Obenem pa po naši deželi
							leži tisoče nepokopanih, pri katerih človečnost povprečnega Slovenca
							odpove. V ta kontekst spada tudi prekop ljubljanskega škofa dr.
							Gregorija Rožmana. Nekatere stvari preprosto ne gredo v sklad. Seveda ne
							jemljemo v obzir konfekcijskih stališč lažnivega izvora. S komerkoli pa,
							ki spoštuje resnico, steče beseda o tem dogodku, vsak se strinja, kako
							prav je, blagodejno in lepo, da naposled počiva doma. Vendar, ko se
							nadalje postavljajo vprašanja o nenavadni, nekako skrivaški in
							rokohitrski izvedbi dogodka kot celote, sogovorniki omahnejo v
							zagonetnih koprenah. </p>
					</div>
					<div type="div3">
						<head>Mozartov rekviem</head>
						<p>Žalna maša, ki jo je Mozart napisal v občutenju, da se mu naglo
							približuje smrt, sodi med največje umetnine človeštva. Nadvse smo
							hvaležni, da smo lahko to veličastno stvaritev poslušali in doživljali
							med pogrebno mašo škofa Rožmana. Za vedno bo predstavljala sijajni,
							svetli pol gorostasnega kontrasta, ki so ga ljudje z grenkobo dojemali
							ob celotnem dogajanju, ob tem zminimaliziranem vélikem dogodku. Drugi,
							zlovešči pol, ki je razlog za nejasnost in zagatne dvome, je za zdaj
							skrit v zakulisju in na dan pogleda pretežno le v omembah zadnjega
							voditelja zveze komunistov. Nanj so se predstavniki Cerkve sklicevali že
							na prvi novinarski konferenci, ko so škofov prekop napovedali. S tem v
							zvezi je najbolj povedna zgroženost ameriških Slovencev, kako je neki
							mogoče, da pri tem dejanju slovenske Cerkve nimajo besede »resnica in
							pravica« in »časten grob velikemu Slovencu«. Iz svobodne ameriške širine
							diha začudenje nad tem, kako »nekateri ne doumejo, da so se kletke
							odprle pred petindvajsetimi leti«. Svojo zavidljivo etično prednost
							izkazuje tudi slovenska skupnost v Argentini, denimo že z navidezno
							neznatnostjo, ko so razglasili preprost molitveni namen: »za vrnitev
							dobrega imena škofu dr. Gregoriju Rožmanu.« Medtem pa se mora človeška
							mizerija v Sloveniji pitati s programirano »pieteto« …</p>
						<p>Fanatičnim vernikom v mitologijo NOB verjetno ni pomoči; v slogu
							svetopisemske prilike o ubogem Lazarju. Tam Abraham, ki zveni skoraj
							malo cinično, pove, da bogatinov klan ne bo verjel niti komu, ki bi
							vstal od mrtvih (prim. Lk 16,31). Za neizogibno asociacijo bogataške
							familije s slovensko postboljševiško oligarhijo, ki se sonči v
							NOB-privilegijih, seveda ni treba na pomoč klicati naključja. Skratka,
							ti ne bodo pustili, da bi jim bil »ubogi Rožman« v odrešenje. A potem je
							razmeroma velika skupina ljudi, tudi znotraj Cerkve, ki niso povsem
							zaprti za kako razjasnitev. Ti so bili ob priložnost, da bi zaživeli
							nekoliko bolj v resnici, prek njih pa tudi celotna narodna skupnost.
							Nikoli ne smemo pozabiti, da za Slovenijo korak k resnici pomeni tudi
							korak iz (vsakršne, tudi ekonomske) krize. Naposled pa je tukaj še neko
							število prebujenih ljudi, ki se zaradi prikrivanja datuma in omejenosti
							dogodka na par sobotnih ur kljub veliki želji preprosto niso mogli
							posloviti od škofa. </p>
						<p>Zakaj je bilo potrebno tolike ljudi prikrajšati za nekaj plemenitega, za
							nekaj zdravilnega, za nekaj lepega naposled, ostaja skrivnost. Posebej
							zato, ker je bil škof več dni, kot se je izvedelo kasneje, »uskladiščen«
							nekje v Ljubljani. Ivan Cankar bi zakričal: zaklenili ste ga dvakrat,
							zapečatili ste ga devetkrat, da bi ne mogel v svet, da bi ga ne srečal
							slovenski človek. V primerjavi s krivicami, ki so se godile hlapcu
							Jerneju in zaradi katerih si je privoščil besede o satanovih
							služabnikih, bi jedkost veliko bolj upravičeno izlival kdo drug. A to bi
							bilo v popolni opreki z naravnanostjo škofa Rožmana.</p>
					</div>
					<div type="div3">
						<head>Slovenski rekviem</head>
						<p>Pri pogrebu je bil navzoč še poseben rekviem, ki bi moral biti slovenski
							vrhunec dogajanja. To je pesem <emph>Rož, Podjuna, Zila</emph>. Koroška
							s svojimi tremi dolinami ostaja na več strani slovenska bolečina, zato
							tudi omenjeni napev zlahka doživimo z najglobljo pretresenostjo. <pb
								n="002"/>Ena omenjenih bolečin je središčno Zavezina. Nedavno je
							bila tudi v slovenskem jeziku predstavljena knjiga mladega koroškega
							zgodovinarja Floriana Rulitza <emph>Vetrinjska in »bleiburška«
								tragedija</emph>. Ta v širšem zamahu prikazuje dogajanja, povezana z
							repatriacijo, ki za bralca Zaveze ne bodo posebej nova. Novo pa je
							zagotovo to, da knjiga (vsaj v hrvaškem prevodu) naposled prinaša
							dokument, s katerim so predhodniki naših kontinuitetnikov prepustili
							Koroško tujcem zato, da so lahko pobili najboljše sinove svojega naroda.
							Knjiga bo podrobneje predstavljena v prihodnji številki. Sicer pa
							Koroško s pesmijo na tem mestu uvajamo seveda zato, ker je bila zibelka
							našega škofa. Iz nje je zrasel in z nje je – po ljubljanski epohi –
							odšel na pot prekomorskega izgnanstva.</p>
						<p>Ideja, da se pesem <emph>Rož, Podjuna, Zila</emph> zapoje ob polaganju
							zavednega Slovenca in Korošca v grob, bi bila v normalni Sloveniji
							samoumevna, v taki, kot je, pa ni bila. Zatorej vse čestitke in zahvala
							zaslužnemu! A v normalni Sloveniji bi bila tudi izvedba ideje drugačna,
							medtem ko nam ta, ki smo jo doživeli, spet spodbudi kako manj prijetno
							asociacijo. Navzoči so dobili lističe, na katerih je bilo zapisano tudi
							besedilo koroške pesmi. To je obenem več kot očitno povabilo, da s
							svojimi glasovi pritegnejo. In to so storili. Kaj hočemo lepšega? Nič,
							če bi bilo to vse. Vendar je koroški skladatelj Pavle Kernjak zložil
							priredbo, ki je daleč najlepša, kar jih je bilo kdaj slišati. Prvo frazo
							začenjata alt in tenor, nekoliko daljše prehode si delita z basom.
							Krasna stvar. Komorni zbor je imel pri izbiri zares srečno roko. V
							skrajno vzvišen trenutek torej pade intonacija … zbor začne tenkočutno,
							perfektno, ljudje pritegnejo v ekstazi … Vendar občutene ljudske verzije
							in prelepe zborovske priredbe ves dirigentov trud ni mogel povezati v
							solidno enoto. Nadvladalo je zadoščenje, da velikega Slovenca na čisto
							zadnji poti spremlja pretresljiv domač napev tisočerih grl. A skladnosti
							milih sozvočij, ki bi jo zaslužila pokojnik in vrhunec pogreba, ni bilo.
							To bo ostala žalostna metafora za nekaj velikega, česar se loti z
							majhnostjo. Metafora za slabo koordinirane dobre namene. Metafora za še
							eno izgubljeno priložnost.</p>
					</div>
					<div type="div3">
						<head>Durufléjev rekviem</head>
						<p>Program prestolnice je v začetku maja ponudil še en rekviem. Ni ga bilo
							mogoče poslušati v sakralnem ambientu, a intima ga je lahko svobodno
							ubirala na notranje akorde. Le kdo ga ne bi povezal in doživljal za
							našega trpečega škofa?! No, to bi bilo logično, celo retorično vprašanje
							v normalni Sloveniji. V tranzicijski Sloveniji pa ni tako. Tiste, ki so
							ob rekviemu mislili na škofa, bi v dveh večerih med poslušalci po
							Gallusovi dvorani bržkone iskali zaman – kot Abraham pravičnega v
							Sodomi. </p>
						<p>Med neštetimi mašami za rajne bi za notranje podoživljanje škofovega
							slovesa težko našli primernejšo, kot je Durufléjeva. Ta manj znani
							glasbeni biser je nastajal ravno v povojnem času, ko je škof Gregorij
							začenjal trnjevo izseljensko pot. Skladatelj ga je posvetil svojemu
							očetu, škof Gregorij pa ni bil oče le izseljencem, ampak ga kot očeta
							doživlja vsak, ki ga presunejo resnica, trpljenje in ljubezen do
							očetnjave. Glasba, večinoma tiha, s koralno motiviko, portretira škofa:
							čeprav zavita v brezmejno mehkobo čel in viol, ne izgublja natančnih
							linij, izrazitosti in mogočnih vrhuncev. A ti se razvezujejo zelo redko,
							kvečjemu v slavljenje Najvišjega, predvsem pa v pretresljivo prošnjo za
							usmiljenje: reši vse duše kazni pekla, naj jih ne pogoltnejo brezna in
							tema! Skrb, zaradi katere je naš škof neprenehoma hodil prek sebe. </p>
						<p>Muzikologi pravijo, da se zdi, kot bi 20. stoletje šlo mimo Mauricea
							Durufléja, kot bi živel s svojo glasbo v napačnem stoletju. Pri tem se
							nanašajo zgolj na glasbeni slog. Kaj bi potemtakem morali reči za
							slovenske žive in mrtve mučence ter begunce s škofom na čelu? So s
							svojim zaresnim slovenstvom in krščanstvom živeli v napačnem stoletju? Z
							vidika njihove osebne usode zagotovo. A kaj bi ostalo tej deželi brez
							njih? Že tako nam je od totalitarnega časa ostal le uboren, pohabljen
							ostanek, z nekaj odstotki družbene moči na področju politike. In ostala
							nam je Cerkev, ki nasprotnikom pridno pomaga meriti v svoja lastna
							kolena. Nobeden od ostankov nima ne volje ne poguma (morda niti uvida?),
							da bi svojo moč začel krepiti v <emph>možatem</emph> odnosu do svojih
							mučencev, začenši z odnosom do pastirja dr. Rožmana. Raje poslušamo
							pokroviteljske besede o tem, kako da ni bil politik. Smo nad Tino Maze
							tudi vajeni vihati nosove, da ni dobra rokoborka? Če bi vesoljno
							slovensko ljudstvo poslušalo ljubljanskega pastirja, bi osamilo peščico
							posovjetenih teroristov, si prihranilo krvave roke in veliko večino od
							skoraj 100.000 žrtev. Zadnjega četrt stoletja lahko samo sanjamo, da bi
							imeli škofa, ki bi v labirintih tranzicije vedel in jasno povedal, kje
							so pasti, kje so prepadi, kam kristjan z evangelijem oziroma Slovenec s
							Slovenijo v srcu sme in kam ne sme.</p>
						<p>Durufléjeva glasba nam prigovarja, polna zaupljive nedolžnosti: Pastir
							vas – ne glede na vse – čaka sredi Ljubljane pri oltarju svete Magdalene
							v družbi mladega Grozdeta. Tam sta sočutje in spoštovanje resnice
							nagrajena z notranjim mirom.</p>
						<p>
							<pb n="003"/>
						</p>

						<figure>
							<graphic url="slike_z_89/z_89_01.png"/>
							<head>Naposled v slovenskem naročju <name>Janez Rihar</name>
							</head>
						</figure>
					</div>
				</div>
				<pb n="004"/>
				<div type="div2">
					<head>Spomin slovenskih dežel na 20. stoletje</head>
					<docAuthor>Matija Ogrin</docAuthor>
					<div type="div3">
						<p>Ena od resnih, daljnosežnih težav, ki jih imamo Slovenci s svojo
							polpreteklo zgodovino, je ta, da imamo o nji zelo različne predstave
							tudi v regionalnem pogledu. Zdi se, kakor da so izkustva ter spomin na
							vojni čas po slovenskih deželah zelo različni; če o tem povprašamo
							Notranjce in Primorce, Dolenjce in Štajerce, Gorenjce in Ljubljančane,
							Korošce, Prekmurce in Zasavce, dobimo nadvse raznolike, tudi
							nasprotujoče si odgovore. Zgodovinski spomin je pri nas močno regionalno
							zaznamovan, ko bi vendar moral biti naroden, slovenski. Zdi se, kakor da
							gre za različna, mestoma disparatna izkustva zgodovine, ki je sicer
							potekala na mnogih prizoriščih, z mnogimi odtenki in razlikami, toda
							bila je vendarle ena, Slovencem »vsem dodeljena«.</p>
						<p>Če se ozremo po slovenskih deželah, dobimo vtis, da denimo nekateri na
							Štajerskem le težko doumejo kruto resničnost revolucionarnih umorov na
							Dolenjskem in v Ljubljanski pokrajini, in podobno se zdi, da strašna
							izkušnja fašizma, zaradi katere so se številni Primorci oklenili
							komunističnega partizanstva, nekaterim Primorcem onemogoča, da bi
							razumeli zemljepisno bližnje dogajanje na Notranjskem ali v
							polhograjskih hribih v vojnem času. Videti je, kakor da posamezna
							regionalna izkustva zgodovine gradijo zid med dele narodnega spomina,
							nekakšne predelne stene, ki onemogočajo celovito percepcijo tega, kar
							nam je skupno, ob vsem tem, kar je različno.</p>
						<p>Ta dozdevna različnost izkustva polpretekle zgodovine po slovenskih
							pokrajinah še dodatno otežuje vzpostavitev zavesti o naši skupni
							zgodovini in o skupni narodni biti, ki ji je bila ta zgodovina naložena
							in jo je narodovo življenje moralo pretrpeti. Globinske identitetne
							prvine, izvirajoče iz zavesti o skupni zgodovini, moderen narod nujno
							potrebuje za svoje delovanje in obstoj. Tu bi potrebovali, kakor drugod,
							večjo enotnost, ne stopnjevane disperznosti. V nekem eseju je Brane
							Senegačnik sodobne Slovence apostrofiral kot »ljudi brez zgodbe«, ker ne
							najdejo elementov skupne, vse zadevajoče duhovne »pripovedi«, ki bi vsaj
							nakazovala njihov skupni življenjski ter zgodovinski logos.</p>
						<p>Toda kdor se vsaj nekoliko zanima za slovensko novejšo zgodovino, ve, da
							je v omenjeni regionalni različnosti zgodovinskega izkustva marsikaj
							enostransko pretiranega, marsikaj zamolčanega, marsikaj retuširanega.
							Povečana navidezna disparatnost regionalnih zgodovinskih spominov je v
							nemajhni meri umetno prirejena. Percepcija resničnosti je bila predelana
							s posebnim umskim aparatom – z ideologijo. Enobejevska ideologija je
							postavila med resničnost in človeka posebno projekcijsko platno. Na tem
							platnu je začelo mnogokaj tistega, kar je našim deželam kot delom
							slovenskega naroda skupno, izginjati.</p>
						<p>Skupni sta v slovenski novejši zgodovini zlasti dve ključni potezi, ki v
							novodobnem zgodovinskem regionalizmu malone izginjata. Prva je ta, da je
							pred vojno vse dele slovenskega naroda pomembno oblikovala katoliška
							kultura, kakor se je razvila – s krepostmi in slabostmi – v stoletjih
							postopne rasti slovenske krščanske omike. Ta omika je dobila v začetku
							20. stoletja posebej vidno in dejavno obliko v obsežnem
							krščansko-socialnem gibanju z zadrugami in prosvetnimi organizacijami.
							Druga stvar, ki je zadela Slovence v vseh regijah, pa je bilo uničenje
							tradicionalne slovenske omike z revolucijo, če ne med vojno, pa vsaj ob
							koncu vojne in po nji. Oblike tega uničenja so bile podobne v vseh delih
							Slovenije. Zgodbe slovenskih katoličanov v vojnem času, ki so končni
							epilog dobile v pričevanju s krvjo, kakor sta morala pričevati Ivo Bric
							na zahodu in Danijel Halas na skrajnem vzhodu Slovenije, dokazujejo, da
							je komunistična revolucija povsod potekala enako. V raznih slovenskih
							pokrajinah sta se razlikovala le njena intenzivnost in časovno sosledje.
							V vseh slovenskih deželah pa je dosegla vrh z enakimi oblikami
							apokaliptičnega uničenja – z množičnimi pomori, ki so prekrili zemljevid
							Slovenije.</p>
						<p>V nasprotju z zgodovinsko resničnostjo slovenskih dežel, ki vsebuje tako
							raznolikost kakor tudi medsebojno enotnost, pa ideologija izdeluje lažno
							univerzalnost – vsiljuje navidezno resničnost. Strupeni sad te čarovnije
							je, da iz regionalnega zgodovinskega spomina izgine to, kar je vsem
							slovenskim deželam in celemu narodu skupno: tradicijska krščanska omika
							in njeno uničenje v revoluciji. Na najpomembnejše stvari, ki so se
							zgodile Slovencem v 20. stoletju – morda pa sploh v vsej zgodovini – ima
							zato vsaka slovenska dežela čisto svoj, ločen pogled. Izsek pogleda. Za
							narod, ki hoče nositi na svojih ramenih lastno državo, je takšno stanje
							zaskrbljujoče.</p>

						<figure>
							<graphic url="slike_z_89/z_89_02.png"/>
							<head>Spomin slovenskih dežel <name>Tamino Petelinšek</name>
							</head>
						</figure>
						<p>Živi organ nekdanjega ideološkega mišljenja, prilagojen novim razmeram in
							transplantiran <pb n="005"/>v bolj civilno okolje, so še danes osrednji
							slovenski mediji. Ti izdelujejo tipizirane makete resničnosti, ki jih
							prepoznamo v frazah, kakor so »korumpirane elite«, »strankarstvo«,
							»razjarjeno ljudstvo«, »vseslovenska vstaja« ipd. Človeška zavest, ki se
							izraža v teh pojmih, za svoj predmet nima nekih posamičnih pojavov, neke
							konkretne resničnosti, temveč se izraža posplošujoče, abstraktno,
							neosebno in kolektivistično. Zavest za temi pojmi je zavest generičnega,
							neosebnega bitja. Je zavest bitja, ki ne izhaja iz konkretnih oseb in
							pojavov, ampak iz vnaprejšnjega samo-prepričanja: iz ideološke
							para-resničnosti. Prav takšna je tudi zavest, ki se izraža v pavšalnih
							stavkih, kakor denimo, »pri nas na Štajerskem, Koroškem, Primorskem tega
							nismo imeli; pri nas revolucije ni bilo«. Za takimi stavki tiči
							generična, neosebna zavest, ki danes v Sloveniji marsikod prevladuje.
							Brž ko se od nje odvrnemo in se približamo ravnini osebnih človeških
							zgodb – omenil sem Iva Brica in Danijela Halasa – se pokaže resničnost
							slovenskih dežel v drugi luči.</p>
						<p>Zgodovinski spomin slovenskih dežel na 20. stoletje je razkosan z
							ideološkimi zidovi prav zato, ker ideologijo nosi generična, neosebna
							zavest. Generična, neosebna zavest lahko izdela stavek »pri nas ni bilo
							revolucije« in hkrati odtrga svojo deželo od vseh drugih slovenskih
							dežel. Nasprotno pa osebna, personalistična zavest s posluhom za
							individualne pripovedi odkriva v človeškem žitju in bitju najprej
							individualnost naših ljudi, ob tem pa tudi posebnosti svoje dežele ter
							umeščenost v usodo naroda. Zato je tako pomembno odkrivati osebna
							pričevanja ljudi o vojnem in revolucijskem času, saj jih osebna,
							pokrajinska in narodna resničnost obdajajo kakor koncentrični krogi.
							Kolikor je v Zavezi osebnih zgodb iz Primorske, Koroške, Štajerske,
							Prekmurja in drugod, so vse dragocene, a jih je še vedno premalo. Le
							takšno osebno pričevanje more premagati neosebno, generično ideološko
							zavest, po kateri so se slovenske dežele v povojnem času tako oddaljile
							ena drugi, da je naša narodna enotnost tudi v pokrajinskem pogledu
							nazadovala za nekaj stoletij.</p>
						<p>Ko je Slomšek leta 1821 organiziral v celovškem bogoslovju prvi tečaj
							slovenščine, je bogoslovce opozarjal, da smo pripadniki slovenskih dežel
							vsi člani slovenskega naroda. Ob vsem hudem, kar so Slovenci doživeli v
							20. stoletju, dobivajo njegove besede nov pomen, v tem pomenu pa
							postajajo še neuresničen program: »Sava, Drava in Savinja – se prijazno
							skupej snidejo in se v morje svoje žlahte stekajo … O, ko bi vendar tem
							potokom mi enaki postali: Slovenec je Kranjec, Korošec kakor Štajerc,
							bratje smo eden drugemu … ako smo še tako daleč narazen, s'enačimo kakor
							te vode, eden drugega po potu te učenosti od Slovenskega na dalej vodimo
							… ino, o srečni čas, kateri prideš, de bode v jeziku Slovenstva ena
							hiša, eden rod, eno Slovenstvo, en govor!«</p>
						<p>
							<pb n="006"/>
						</p>
					</div>
				</div>
				<div type="div2">
					<head>Marksistični feniks</head>
					<docAuthor>Brane Senegačnik</docAuthor>
					<div type="div3">
						<head>Tri slike iz osebnega albuma</head>
						<p>*</p>
						<p>»A ti si jokal?« me je vprašal sošolec.</p>
						<p>Odgovor, ki mi je samodejno izletel na ustnice, je tam obstal. Obmolknil
							sem; čeprav je bila garderoba, kjer smo se pripravljali za uro
							telovadbe, polna kričanja, zbadljivk in smeha fantov, ki jih je tisti
							hip zanimala samo žoga, in se prav zares nihče ni ukvarjal z nama, mi
							besedica vseeno ni šla z jezika. Z očmi sem zakrožil po prostoru –
							takrat sem prvič opazil do neopaznosti navadne obešalnike, stene, vrata
							in okna: zazdelo se mi je, da imajo obraze. Vsi so si bili podobni, a mi
							je vsak zbujal nelagodje na svoj način. Hladno predirni pogledi so
							izzivalno in obenem preteče ponavljali: »No, kaj boš rekel? Le pazi!«
							Da, res, kaj naj rečem … ? »Kaj … ? Naj se zlažem ali povem po resnici?
							Naj pomirim hude duhove prostora, ki so vstajali iz stvari okrog mene,
							ali naj govorim, tako kot se ne sme?« »Le pazi se!« je prihajalo vedno
							bliže … </p>
						<p>»Ne,« sem potem naenkrat odgovoril in pretrgal neznosno naraščajoče
							žežnjanje v svoji notranjosti, »nisem jokal.« In za trenutek sem
							pogledal sošolcu v oči. Zableščale so se otroško živo in vendar rahlo
							vlažno. »Saj jaz tudi ne … « je dihnil, kakor v zadregi zaradi mojega
							nepričakovanega odgovora. »Dokler ga niso peljali. Ko sem videl krsto.
							Takrat pa nisem vzdržal … tak človek!« Njegov glas ni dopuščal nobenega
							dvoma o iskrenosti: iz njegovih otroških oči so ob pogledu na tisto
							krsto očitno res pritekle solze. Vsaj jaz sem takrat čutil, da je
							nedvomno moralo biti tako. To je še povečalo moje nelagodje: nelahko
							priznanje resnice me ni razbremenilo, počutil sem se, kakor da bi zašel
							na prepovedano območje, kakor da počnem »grde reči«, kot da tako rekoč
							nečistujem, ker nisem jokal, ker priznavam, da imajo besede »tak človek«
							o tem pokojniku zame povsem nasproten pomen, kot ga imajo zanj. Morda bi
							bil za »takega človeka« sposoben moliti, nisem pa ga mogel občudovati;
							že tedaj sem čutil, da nihče ne more in ne sme nalahko govoriti o smrti
							nikogar; nisem pa mogel biti žalosten zaradi tistega, kar je umrlo s
							smrtjo »takega človeka«. Povsem tuja mi je bila žalost nogometašev
							Hajduka in Crvene zvezde, ki so v solzah popadali po zelenici ob novici
							o tisti smrti; žalost tisočev po Jugoslaviji, ki so jo kazali javno v
							nekakšnem folklornem transu, podobno kot počnejo še danes ob podobnih
							prilikah Severni Korejci; in očitno tudi žalost mojega sošolca.</p>
						<p>Precej let kasneje sem na Teharjah srečal njegovo mamo. Pravzaprav jo je
							srečala moja mama, ki jo je poznala z roditeljskih sestankov, in jo
							predstavila tudi mojemu očetu in meni. Bila je neopazna, simpatično
							zadržana gospa; vtis je naredila prav s svojo skromnostjo, ki je
							delovala kot naraven izraz uvidevnosti, in z dostojanstveno obvladano in
							vendar vidno prizadetostjo. Na spominsko slovesnost jo je privedel
							spomin: njen oče – ali morda stari oče, tega se ne spomnim več natančno,
							dobro pa se spominjam njene ranjenosti – je izginil v tem obratu smrti,
							enoti velikega političnega podjetja, ki ga je vodil Josip Broz, imenovan
							Tito. »Tak človek«, da se ob njegovi smrti njen sin ni mogel ubraniti
							iskrenih solz.</p>
						<p>*</p>
						<p>»Ne veš, kateri so bolj nori: ti vstajniki ali oni, ki skačejo na Zboru
							za republiko … ,« je živahno vzkliknil moj sogovornik. Intelektualna
							distanca je dobila poseben vzgon od moralnega ogorčenja, obenem pa mi ni
							bilo povsem jasno, ali je vznemirjen od jeze nad razmerami pri nas ali
							od ponosnega občutka, da je tako visoko nad njimi. Ampak to mi tedaj ni
							bila najpomembnejša uganka. »No, razumem, da množična zborovanja v
							napetih časih ne delujejo pomirjujoče, kdorkoli že jih prireja. Razumem
							tudi, da vse, kar diši po kolektivizmu, v intelektualcu zbuja odpor.
							Toda: vsebinsko se to, kar govorijo na enih in drugih shodih, vendarle
							močno razlikuje. Da ne govorim o skrbi za racionalno argumentacijo:
							poplava psovk in puhlic ni isto kot analiza problemov in predlogi
							načrtov … In da sploh ne omenjam neizenačenih družbenih in kulturnih
							razmerah, v katerih delujejo eni in drugi »norci«, če uporabim tvoj
							izraz. Tako rekoč goloroka gverila proti redni medijski vojski.«
							»Jasno!« mi je pritrdil. Obraz, na katerem se je pogosto poigraval komaj
							nakazan nasmešek, kot bi oponašal fino ironijo njegovih besed, je dobil
							neobičajno odločne poteze. Zazdelo se mi je, da sva ujela vsak svoj
							konec zgubljene nitke in začela spet uporabljati isto logiko. »Jasno!«
							je ponovil. »Ravno zato pa je tako deprimirajoče, ko se <pb n="007"/>
						</p>

						<figure>
							<graphic url="slike_z_89/z_89_03.png"/>
							<head>Kako hočemo živeti?<name>Tamino Petelinšek</name>
							</head>
						</figure>
						<p>
							<pb n="008"/>ti, v katere si zaupal, da nas bodo potegnili iz
							tranzicijske kloake, izkažejo za povsem enake postkomunistom.« Avtor teh
							besed je vse drugo kot neracionalen človek; do zob je oborožen z
							zgodovinskim vedenjem o daljnih časih in o faktih, iz katerih je
							sestavljen naš polpretekli, totalitarni čas. Literarno omikan človek
							krščanskega etosa, ki tekoče govori idiom sodobne kulture. In vendar je
							izrekel takšne besede. In pretrgal nit pogovora – ta se je sicer
							nadaljeval in se nadaljuje, toda brez globljega razumevanja. Kadar
							izženemo logiko, so besede samo še besede, ali bolje, niso več besede,
							pomenijo lahko karkoli in zato ne pomenijo ničesar.</p>
						<p>*</p>
						<p>»Na ulici me je ustavila neznana gospa; bila je videti zelo kultivirana
							in zelo vljudno me je poprosila za kak evro. Očitno je bilo, kako
							prizadeta je, da je pristala v takšnem položaju. Ne po svoji krivdi. To
							je res grozno!« mi je pripovedovala oseba, ki ima sama vse lepe
							lastnosti opisane gospe, a ne bi nikoli posnemala njenih
							samoponiževalnih preživetvenih naporov. To preprosto vem, ker vem iz
							izkušnje, da je plemenita oseba, ena najplemenitejših, kar sem jih
							srečal. Na mojo previdno pripombo, da je vendarle malo nenavadno, da
							morajo pri sorazmerno dobro razvejani dejavnosti humanitarnih
							organizacij ljudje prav na ulice, pa so kljub temu iz nje prišle besede,
							ki jih je bilo v minulem letu slišati od vsepovsod in ki so zvenele, kot
							bi ne bile njene: »Ej, ljudje so danes v resnici lačni! Ti se giblješ
							med dobro situiranimi, ti ne veš, kako zgleda pravo življenje. Ljudje se
							ne vdajajo več propagandi o svobodnih družbi in neomejenih možnostih.
							Vse bolj postajamo sužnji, vklenjeni v norme storilnosti, brez prostega
							časa … « Kljub spoštovanju do nje ali pa ravno zaradi tega ji nisem
							ničesar odvrnil. Odvrnil sem pogovor povsem drugam, kot storim
							tolikokrat, ko vidim, da smo zašli v brezlogični prostor. Po februarskem
							državnem udaru, izvedenem s sredstvi kulturno-medijske propagande, gospa
							visokih manir ni več prosjačila za preživetje na ulici, vsaj slišal
							nisem več o njej. Sem pa od drage in spoštovane osebe začel dobivati
							spodbudne signale: vse večkrat jo je popadlo dušenje, ko je med pogovori
							z raznimi vidnimi ljudmi začelo njenim mislim zmanjkovati kisika. V
							brezlogičnem prostoru je mogoče dihati le z ideološkimi škrgami, ta
							plemenita oseba pa ni dvoživka. Žal pa je zato v teh krajih primerek
							ogrožene vrste.</p>
					</div>
					<div type="div3">
						<head>Tri slike s foruma</head>
						<p>*</p>
						<p>Zgodovinske možnosti kapitalističnega produkcijskega načina so izčrpane.
							[ … izločil B. S.] V krizi nudi režim permanentnega razlaščanja v obliki
							varčevanja, privatizacij, proračunskih rezov in »strukturnih reform«,
							množično brezposelnost, uničevanje socialne države, revščino,
							brezdomstvo, strukturno družbeno nasilje in politično avtoritarnost.
							Tudi če/ko se izkoplje iz sedanje krize, lahko znotraj kapitalizma v
							najboljšem primeru računamo le na ponovitev izpraznjene in duhamorne
							družbe množične potrošnje in spektakla.</p>
						<p>To, da kapitalizem nima prihodnosti, pomeni nekaj drugega. Pomeni konec
							zgodovinskega obdobja, v katerem je bil kapitalizem nosilec družbenega
							razvoja [ … ]. Kapitalizem nima prihodnosti v pomenu velikih družbenih
							sprememb in inovacij, preostane mu le ponavljanje brez razlike. [ …
							]</p>
						<p>Kapitalizem nima prihodnosti. To ne pomeni, da se ne more nadaljevati ali
							da bo razpadel zaradi svojih notranjih protislovij, prav lahko se
							nadaljuje še desetletja ali stoletja, bodisi v novem cikličnem ritmu
							bodisi (kar je verjetneje) v režimu trajne nizke rasti in nizke
							intenzivnosti investicij na robu recesije, kar je bil tudi evropski
							trend v desetletju pred sedanjo krizo. Ali bo kapitalizem preživel, ni,
							kot je predvideval Schumpeter, odvisno od razmerja med drznostjo in
							inovativnostjo podjetniškega duha ter birokratsko racionalnostjo
							družbenih načrtovalcev, temveč od razvoja družbenih bojev proti
							kapitalizmu, od strateške inteligence, stopnje organiziranosti in
							odločnosti vseh tistih, ki ne pristajamo ne na odtujenost potrošniške
							družbe v času vzpona kapitalizma ne na proračunski fatalizem v času
							njegove krize. Samodejno kapitalizma ne bodo uničile ne krize ne padanje
							profitne mere, njegov konec je politično vprašanje in zato
							nepredvidljiv. [ … ]</p>
						<p>Ko skačemo in kričimo na Kongresnem trgu ali Trgu republike, hkrati mirno
							in besno, navdušeno in ogorčeno, radostno in preudarno razbijamo sive
							okove sedanjosti in ustvarjamo trenutke, v katerih se skozi razpoke v
							mrtvem teku kapitalizma nasmehne prihodnost. Ko pod svinčenim nebom
							veselega decembra, kot pojejo Kombinatke, kljubujemo času sodobnega
							sveta, smo centrifugalna sila, ki beži kapitalistični krožnici večne
							sedanjosti. Tudi ko se vrnemo v zatohle pisarne, dolgočasne predavalnice
							ali na zavod za reprodukcijo rezervne armade delovne sile, nismo več
							isti. Na sveto grozo poklicnih filistrov, ki so dejanski zombiji <pb
								n="009"/>izčrpanega družbenega reda brez prihodnosti, na svoje
							transparente rišemo rdečo zvezdo.</p>
						<p>Za Marxa je bil kapitalizem zadnja stopnja ne zgodovine, temveč mučne
							predzgodovine človeštva, saj s svojo izjemno tehnološko in družbeno
							dinamičnostjo razkrije možnost začetka dejanske zgodovine človeštva, a
							jo hkrati zamrzne v objektiven tip družbene dominacije, kjer ljudem
							vlada mefistovska sila zakona vrednosti. Začetek dejanske zgodovine
							človeštva bi pomenil nič več kot zavestno obvladovanje produktivnih
							družbenih sil človeštva in načrten razvoj vseh človeških kreativnih
							potencialov. In nič manj kot odpravo mezdnega dela, zakona vrednosti,
							družbene delitve dela in blagovne menjave.</p>
						<p>Dr. Primož Krašovec, sociolog, član DPU, Možnosti prihodnosti in začetek
							zgodovine</p>
						<p>*</p>
						<p>Obdobje samoumevnosti kapitalizma se bliža koncu. V drugi polovici
							sedemdesetih let 20. stoletja, ko se je v »razvitem« svetu končalo
							obdobje hitre in stabilne gospodarske rasti, se je začel napad sil
							kapitala na delavske pravice, ki traja vse do današnjega dne. Podlaga za
							upravičevanje kapitalizma je začela plahneti, apologeti kapitala pa so
							bili prisiljeni obstoj kapitalizma vse bolj opravičevati z golim
							dejstvom njegovega obstoja. Z dejstvom, da se kapitalizem v nasprotju z
							realno obstoječimi socializmi ni zlomil, čeprav so ga pogosto morale
							reševati fašistične tolpe in vojaške hunte, zagovarjajo tezo, da
							alternative preprosto ni in da moramo biti v imenu nadaljnje akumulacije
							kapitala pripravljeni sprejeti vsako žrtev: rastočo neenakost, revščino
							večine svetovnega prebivalstva, teror diktatorjev in opustošenje narave.
							[ … ]</p>
						<p>Vendar mistične sile, bivajoče v finančnih in drugih trgih, svoje moči ne
							črpajo od drugod kakor iz človeškega delovanja v kontekstu določenega
							ustroja družbene produkcije. Zaradi tega ustroja, ki posameznike
							odtujuje tako drugega od drugega kakor od produktov svojega dela, se ti
							produkti osamosvojijo in nam stojijo nasproti kot tuja, nerazumljiva in
							neobvladljiva sila, ki straši zdaj v obliki izvedenih finančnih
							instrumentov, zdaj v obliki obresti na državne obveznice. Razvoj
							znanosti in izobraževanja že danes ponuja tehnološke možnosti za
							izničenje revščine, krajšanje delovnega časa in sonaravni razvoj, vendar
							bodo te ostale zgolj možnosti, dokler se bodo družbene moči izčrpavale v
							konkurenčnem boju in ostajale podrejene slepemu diktatu povečevanja
							profita. Čas je, da začrtamo drugačno pot razvoja, kjer bo demokratično
							upravljano gospodarstvo sredstvo za doseganje družbenih ciljev, ne
							obratno, in kjer bo temeljno vodilo solidarnost, ne konkurenčnost.</p>
						<p>Naš cilj je vzpostavitev družbeno-ekonomskega sistema, utemeljenega na
							neposredni demokraciji v politiki in ekonomiji ter na
							demokratično-planski delitvi dobrin. Gre nam torej za sistem proizvodnje
							in delitve, ki bo v skladu s potrebami vsake posameznice in posameznika
							ter družbe kot celote in ki bo upošteval nosilne kapacitete in pogoje
							regeneracije okolja.</p>
						<p>Demokratičnega socializma ne razumemo kot utopično družbeno stanje v
							nedoločeni prihodnosti, ampak kot proces preseganja kapitalizma z
							demokratičnimi sredstvi, ki se ravna po večstoletni tradiciji
							emancipatornih bojev delavcev, kmetov, žensk in staroselcev. To
							demokratično preseganje kapitalizma poteka: </p>
						<p>na politični ravni z oblikovanjem in uvajanjem novih oblik sodelovanja
							skupnosti pri soodločanju o javnih zadevah, kot so participativni
							proračun, neposredna demokracija na lokalni ravni (z zbori občanov in
							javnimi skupščinami) in nadomeščanje predstavniškega sistema z
							neposredno udeležbo v soodločanju in delegatskim sistemom; </p>
						<p>na mikroekonomski ravni z uvajanjem oblik ekonomske demokracije, kot so
							skupno lastništvo zaposlenih, so- in samoupravljanje ter zadružništvo; </p>
						<p>na makroekonomski ravni z odpravljanjem trga in konkurence kot družbenih
							mehanizmov, ki v kapitalizmu povzročajo nenehne krize, in z
							vzpostavljanjem alternativnih načinov koordinacije proizvodnje in
							delitve dobrin, kot sta sodelovanje med proizvodnimi enotami namesto
							konkurence in demokratično planiranje namesto »slepe« tržne proizvodnje.
							[ … ]</p>
						<p>Zavedamo se, da te politike ne morejo obstajati v eni sami državi in
							zavezani smo k internacionalizmu. Zavzemamo se za odpravo svetovnega
							kapitalizma ter se pri tem navezujemo na boje emancipatornih gibanj in
							strank z vsega sveta.</p>
						<p>Iz Manifesta iniciative za demokratični socializem</p>
						<p>*</p>
						<p>Dogajanje okoli družinskega zakonika sam razumem kot simptom nečesa
							globljega in dosti bolj usodnega. Govori nam o tem, kam plove naša
							družba kot celota. In ne znam se znebiti vtisa, da je smer napačna, da
							počasi, a vztrajno drsimo nekam, kjer smo že bili. Pa nam ni bilo všeč
							in iz upora je v končni fazi nastala naša država.<pb n="010"/>
						</p>
						<p>Težko se je skratka znebiti vtisa, da nasproti racionalno prepričljivo
							argumentiranega predloga stoji predvsem ideološko motivirano
							nasprotovanje, ki sistematično vzbuja strahove tam, kjer jih v realnosti
							ni.</p>
						<p>Če Slovenija za nekaj še ni zrela, kot pravijo kritiki, jo je treba pač
							obsevati z umetno svetlobo, da bo hitreje dozorela. Če hočemo živeti v
							moderni, svobodni, odprti družbi, smo se vsi skupaj dolžni v to smer
							maksimalno potruditi – to je zmeraj znova naša naloga!</p>
						<p>Dr. Aleš Črnič, izredni profesor na FDV-ju v intervjuju v
								<emph>Mladini</emph> 23. 11. 2009 </p>
					</div>
					<div type="div3">
						<head>Naša igra: tragedija in farsa</head>
						<p>Tri slike iz zasebnega albuma in tri s foruma; po tri podobe resničnosti,
							v kateri živimo. Postavil sem jih drugo ob drugo, ker se na neki način
							med seboj osvetljujejo in tako morda mečejo vsaj droben pramen svetlobe
							na sodobno slovensko stvarnost, ki se vedno bolj upira razumevanju.</p>
						<p>Kje smo? Kam gremo? Kako hočemo živeti? Kaj je naša družba? Po nastopu
							gospodarske krize so se začela tudi v javnosti, na forumu, odpirati ta
							»večna« vprašanja, ki so bila po padcu komunizma odrinjena na obrobje
							družbenega zanimanja. Najbolj prizadevno so jih tja potiskali, pogosto z
							glasnim posmehom, liberalno usmerjeni mnenjski voditelji, ki so se
							rekrutirali iz vrst partijskih politikov in vidnih intelektualcev
							socialističnega režima. Smo tudi na to pozabili? Ampak saj to ni nič
							skritega in oddaljenega: nekateri od njih se še niso utegnili ponovno
							preobleči in danes že spet rohnijo proti neoliberalizmu in kapitalizmu
							kar v kostumih liberalnih akademikov. Vendar je tu tudi mlada
							generacija, ki se je oblikovala že v demokratičnem poosamosvojitvenem
							času. Ta stopa po logiki stvari danes v ospredje. Kot je mogoče slišati
							in videti in občutiti vsak dan, pa je njihov diskurz groteskno podoben
							stari marskistični »znanstveni« razlagi zgodovine in človeka; pravzaprav
							so ti mladi intelektualci miselno bolj podobni svojim učiteljem, kakršni
							so bili pred desetletji, kot so ti danes podobni samim sebi. V izbranih
							odlomkih, ki so reprezentativni za duha tega slovenskega trenutka, je
							najti vse glavne odlike doktrine, na kateri je temeljil pred kratkim
							neslavno preminuli socialistični imperij: Marks, revolucija, fašizem,
							prepoenostavljanje, utopija, fanatizem, vera v univerzalno zmago
							socializma in predvsem oholo prepričanje v neomejeno moč človekovega
							razuma, ki ga mladi ideologi pojmujejo povsem instrumentalno in nad
							katerim ima njihovo gibanje nevprašljiv monopol. Denacionalizacija in
							privatizacija sta kraja, podružbljanje lastnine pa je vračanje v tako
							rekoč naravno stanje in je zato vzpostavljanje pravičnosti. Teror
							diktatorjev, avtoritarna politika in opustošenje narave so značilnosti
							kapitalističnih družb, v katerih vlada parlamentarna demokracija,
							demokratični socializem pa upravičeno vzbuja upanje v drugačen svet; trg
							je generator gospodarskih kriz, v obzorju planske, dogovorne ekonomije
							se svetlika rešitev … </p>
						<p>Te slike sveta obračajo zgodovinsko resničnost na glavo in jo prikazujejo
							v povsem reducirani obliki, ki se – kako nenavadno! – natanko prilega
							historizofski shemi demokratičnega socializma. V svoji naivnosti se ta
							besedila zdijo pravzaprav popolnoma neverjetna; za obsežnejše navedke iz
							njih sem se odločil, ker se tako neposredno pokažejo njihova
							repetitivnost, votli patos in primitivizem, ki je tolikšen, da je težko
							verjeti, da njihovi avtorji resno mislijo to, o čemer pišejo. In vendar:
							zdi se, da ne skušajo toliko z razumevanjem prodreti v resničnost kot
							prilagoditi resničnost svojemu vnaprej oblikovanemu razumevanju. Resnica
							torej ni razdrobljena v svetu, temveč je vsa v manifestu. Kultura zato
							ni prostor za argumentacijo, temveč za akcijo. Mladi ideologi niso
							misleci, temveč aktivisti. </p>
						<p>Dominantno dogajanje v slovenski kulturi je tudi sicer že dolgo
							intelektualno malo relevantno in nezanimivo; zanimivo in relevantno pa
							je vprašanje, kako da je lahko takšno dogajanje dominantno. Kako je
							mogoče, da vsebine in metode kulturnega diskurza vsiljujejo takšen
							miselni okvir, v katerem se ni mogoče dotakniti globlje resničnosti, pa
							naj gre za zgodovino, kulturo ali umetnost? Zakaj tisti, ki skušajo seči
							globlje, praviloma ostanejo na margini? </p>
						<p>Takšno stanje vsaj deloma pojasnjujejo »slike iz zasebnega albuma«:
							dolgotrajna izpostavljenost »klimatskim razmeram« kulture prinaša
							spremembe v miselnosti in občutljivosti. Največkrat se te zgodijo
							nezavedno in takrat so tudi najmočnejše. Ljudje, ki imajo sicer povsem
							dobro sposobnost presoje v zasebnem življenju in izvrstne kompetence na
							zahtevnih poklicnih področjih, zaradi ideološke radiacije izgubijo
							kompas, ko se gibljejo po aktualni družbeni realnosti. Ti so potem žal
							vedno na razpolago za to, da vidijo tisto, česar ni, in ne vidijo
							tistega, kar je. Za obstojnost komunistične ideologije pa so še drugi
							vzroki: eden med njimi, morda ne najmanj učinkovit, je kompleksnost
							življenja. Kompleksnost, ki je tolikšna, da življenje ni v celoti
							obvladljivo in <pb n="011"/>
						</p>

						<figure>
							<graphic url="slike_z_89/z_89_04.png"/>
							<head>Marksistični feniks, v katerem stoletju smo? <name>Tamino
									Petelinšek</name>
							</head>
						</figure>
						<p>da prinaša poleg pričakovanj in skrivnosti s seboj tudi negotovost. To
							zadnje pa zbuja odpor. In dela privlačno ideologijo, ki obljublja, da bo
							življenje prijela za roge. Ker je želja po obvladovanju močnejša od
							izkušnje resničnosti, s(m)o ljudje vedno znova pripravljeni videti
							tisto, česar ni, in ne videti tistega, kar je, in verjeti isti
							ideologiji v različnih preoblekah. Skrajno poenostavljujoča shematična
							razlaga življenja se tako, paradoksno, okorišča z njegovo
							kompleksnostjo. Če pogledamo pod varljivo sociološko površino,
							reakcionarna revolucija in klici »Nazaj v prihodnost!« dejansko
							obnavljajo staro zgodbo: so upor proti realnosti. In zato niso posebno
							presenečenje; ugodne razmere za to so v globljih antropoloških
							strukturah. Kar ima tako tragično kot farsično plat. Pred več kot tremi
							desetletji je Leszek Kołakowski v sklepu tretjega zvezka monografije
								<emph>Glavni tokovi marksizma</emph> te razmere sodobnega človeka in
							strateško učinkovitost marskizma opisal izredno pronicljivo in, to lahko
							potrdimo kot priče, preroško:</p>
						<p>Učinkovitost marksizma kot sredstva politične mobilizacije pa je povsem
							drugo vprašanje. Kot je bilo že povedano, se »marksizem« pojavlja kot
							frazeološko sredstvo najrazličnješih političnih interesov. [ … ] Zaradi
							neverjetne hitrosti in porasta informacij človeške aspiracije po celem
							svetu rastejo mnogo hitreje od zmožnosti za njihovo zadovoljitev, kar
							povzroča ogromno množico frustracij in kar potem vodi k –
							pripravljenosti na agresijo. Komunizem se je pokazal za zelo veščega pri
							kanaliziranju frustracijske agresije in usmerjanju le-te v
							najrazličnješe smeri, odvisno od okoliščin, pri čemer si je pomagal z
							ostanki marksistične frazeologije. Mesijanski upi so druga plat obupa in
							občutka nemoči, ki obhaja ljudi, ko vidijo poraze, ki so jih povzročili
							sami. Optimistična vera, da je vse človeške probleme in vse nesreče
							mogoče v celoti in hitro rešiti in da samo zloba tako ali drugače
							identificiranih sovražnikov ne dovoljuje bliskovite uporabe teh rešitev,
							se pogosto pojavlja v ideoloških tvorbah, ki jih poznamo pod imenom
							marskizem (ki mora zaradi tega spreminjati vsebino glede na razmere in
							ustvarjati hibride skupaj z raznimi drugimi ideološkimi tradicijami). V
							tem času marksizem sveta niti ne razlaga niti ne spreminja, temveč je
							samo zbirka parol, ki rabijo za organizacijo različnih interesov, ki pa
							največkrat nimajo ničesar skupnega s tistim, s čimer se je marksizem
							prvobitno identificiral. [ … ] Samooboževanje človeka, ki mu je
							marksizem dal filozofski izraz, se končuje na isti način kot vsi
							individualni in kolektivni poskusi samooboževanja: izkazalo se je za
							komično plat človeškega trpljenja.</p>
						<p>
							<pb n="012"/>
						</p>
					</div>
				</div>
				<div type="div2">
					<head>Rdeča zvezda kriči … </head>
					<docAuthor>Helena Jaklitsch</docAuthor>
					<div type="div3">
						<p>Verjetno ni Slovenca, ki se ne bi spominjal slovesnega trenutka izpred
							dvaindvajsetih let, ko je na Trgu republike zaplapolala slovenska
							zastava, na kateri ni bilo več rdeče zvezde, simbola nedemokratičnega
							sistema, v katerem je pred tem živela Slovenija skoraj petdeset let. V
							naslednjih dneh smo lahko na televiziji videli posnetke, na katerih so
							Slovenci ponosno izobešali slovensko zastavo. Kdor je ni mogel dobiti,
							je odstranil rdečo zvezdo ter izobesil vsaj slovensko trobojnico. Za
							vse, ki so takrat izobešali zastave, je bilo namreč pomembno predvsem
							to, da na njej ni bilo več simbola totalitarizma, zatiranja in teptanja
							človekovih pravic. Tudi v naslednjih letih ni bilo videti rdečih zvezd,
							prav tako vsaj nekaj časa ni nihče poveličeval »zgodovinskih bitk«, ki
							to niso bile. Po odstranitvi simbola totalitarizma je bilo potrebno
							prevetriti tudi seznam državnih praznikov. Čeprav sem bila takrat še
							otrok, se spominjam polemik ob ohranjanju 27. aprila kot državnega
							praznika. Takrat so zagovorniki ohranitve tega praznika zatrjevali, da
							to ne bo več praznik Osvobodilne fronte, kot smo ga praznovali v času
							komunizma, temveč bo to praznik boja proti okupatorju, ki bo ohranjal
							spomin na boj Slovencev za lastno samostojnost – tisto, doseženo leta
							1991. Zanimivo je bilo v tistem času tudi opazovati politike, ki so
							zasedali pomembna mesta v prejšnjem režimu. Čez noč se je njihova
							govorica spremenila – poudarjali so pomen in nujnost samostojne
							Slovenije, pojasnjevali so nam demokratične vrednote, kot so svoboda
							govora, pravica do različnih združevanj, pravica do svobodnih volitev.
							Zadnji partijski sekretar, ki je ga najdemo tudi med podpisniki proti
							liberalizaciji slovenskega prostora v začetku 70-tih let prejšnjega
							stoletja, je postal celo prvi predsednik samostojne Slovenije. </p>
						<p>Toda to se je počasi spreminjalo. Po nekaj letih so v demokrate
							prelevljeni komunisti spoznali, da se jim ne bo zgodilo hudega, da so
							uspešno preprečili kakršnokoli lustracijo, zaradi katere bi se morali
							kot vidni politični predstavniki nedemokratičnega režima posloviti od
							vzvodov moči in vpliva ter iti v zgodovinsko pozabo. Ugotovili so, da so
							s popolnim medijskim, šolskim, kulturnim in družbenim monopolom uspeli v
							ljudi vcepiti odpor proti t. i. revizionizmu – pri čemer revizionizem ni
							pomenil nič drugega kot poskus prečistiti slovensko zgodovino vseh laži
							komunizma. Postopno so opuščali previdnost pri poveličevanju časa, v
							katerem so bili absolutni gospodarji. Tako smo lahko vedno pogosteje v
							informativnih oddajah zasledili prispevke o različnih proslavah borcev –
							četudi se jih je zbralo morda samo za peščico, vedno večkrat se je
							praznik boja proti okupatorju omenjal kot praznik Osvobodilne fronte. V
							letošnjem letu pa, vsaj tak občutek sem dobila ob spremljanju naših
							medijev, je poveličevanje komunizma in partizanskega gibanja, ali še
							bolje Osvobodilne fronte in preteklega režima, doseglo višek. Čeprav ni
							bilo uradne proslave ob dnevu boja proti okupatorju, smo lahko na
							številnih lokalnih proslavah, ki so jih organizirali lokalni odbori
							zveze borcev ter njihovi zagovorniki, videli vihrati zastave z rdečo
							zvezo ter zastave s srpom in kladivom, ljudje so bili oblečeni v majice
							s podobo Tita. Praznik boja proti okupatorju (JLA) se je ponovno
							sprevrgel v praznik spomina na Osvobodilno fronto, katere cilj naj bi
							bil boj proti okupatorju ter samostojna Slovenija, čeprav je,
							zgodovinsko gledano, resnica daleč od tega. </p>
						<p>Vsak, ki mu resnica ni tuja in ki ima rad slovenski narod in našo državo,
							je ob tem težko ostal brezbrižen. Slovenijo so te dni prekrili simboli
							totalitarizma, ki je poleg nacionalsocializma in fašizma prinesel svetu
							največ žrtev. Pod rdečo zvezdo so umirali milijoni, Slovenija je zaradi
							nje izgubila najboljše može in fante, desetletja po vojni so bile pod
							rdečo zvezdo kratene osnovne človekove pravice, o svobodi govora se je
							lahko razmišljalo le za štirimi stenami in še to zelo tiho, ker nikoli
							nisi vedel, koga vse je UDBA pripravila do sodelovanja. </p>
						<p>Ob letošnjih praznikih konec aprila oz. v začetku maja se je v vsej
							jasnosti razkril osnovni problem, ki duši Slovenijo. V vseh teh 20 letih
							samostojnosti nismo bili sposobni zavzeti kritičnega odnosa do
							komunističnega sistema, ki je udejanjil vse značilnosti totalitarnega
							režima. Temu se seveda ne moremo čuditi, saj je kontinuiteta, ki je prav
							na tej zvezdi utemeljila svojo oblast, na vseh ravneh družbe poskrbela,
							da do tega ne bi prišlo. Tako se mladi v šolah ne učijo, da rdeča zvezda
							pomeni umor, nasilje, zlorabo, zatiranje. Da rdeča zvezda pomeni
							milijone mrtvih, vendar ne padlih v vojnih spopadih, ampak umorjenih,
							ker so mislili drugače. Mladi se ne učijo, da je komunizem svet uvrstil
							med enega od treh najbolj krvavih totalitarizmov. Mladi tudi ne <pb
								n="013"/>izvedo, da Josip Broz Tito ni bil le tisti, ki se je uprl
							Stalinu, temveč enako krut diktator, ki je že takoj ob koncu vojne
							napovedal izvensodne poboje. Brez te refleksije ostaja rdeča zvezda v
							Sloveniji polna simbolike, ki so ji pripisali komunisti ter povojna
							oblast – simbol upora, sprememb, osvoboditve, svobode.</p>
					</div>
					<div type="div3">
						<head>Ko dan boja proti okupatorju postane dan ohranjanja laži</head>
						<p>Ob tako silovitem »vstajenju« rdeče zvezde ter drugih simbolov
							komunističnega totalitarizma, kot smo mu priča v zadnjem času, se kar
							samo ponuja vprašanje, čemu taka nuja, taka bivanjska potreba po
							poveličevanju tako krvavega simbola. Odgovor je zagotovo večplasten,
							vendar bolj preprost, kot se zdi na prvi pogled. Zaradi gospodarske
							krize so parole, kot so enakost, bratstvo, solidarnost, ki jih je
							ponujal socializem oz. komunizem, domače in ljudem v stiski blizu. V teh
							dvajsetih letih blagostanja smo pozabili, kaj je pomenila ta enakost in
							o kakšnem bratstvu v resnici govorimo. Da takrat nismo bili enaki,
							vodstvo in privilegirani pa zagotovo ne resnično solidarni. Solidarnost,
							na katero se tako rada sklicuje kontinuiteta, se ni rodila v rdeči
							zvezdi, temveč v krščanstvu, s katerim je bil takrat še prežet slovenski
							narod (preteklik je uporabljen namenoma). Poleg tega je vsa njihova
							zgodovina zgrajena na laži, na izkrivljanju in potvarjanju resnice, kar
							v najbolj transparenti meri razkriva prav 27. april, ki so ga letos tako
							glasno praznovali. Če pogledamo podrobneje: Osvobodilna fronta ni bila
							ustanovljena 27. aprila, temveč dan prej. Prav tako se sprva sploh ni
							imenovala osvobodilna, temveč protiimperialistična fronta in ni
							predstavljala upora proti nacistični Nemčiji, takrat še zaveznici
							Sovjetske zveze, temveč proti Francozom in Veliki Britaniji kot
							imperialističnima silama. Osvobodilna fronta naj bi zastopala celoten
							slovenski narod, pa je z Dolomitsko izjavo KPS razkrila svoj pravi
							namen. Da komunistična partija niti ni imela tega namena že od začetka,
							je prostodušno priznal tudi France Bučar v oddaji, ki so jo posneli ob
							sedemdeseti obletnici ustanovitve Protiimperialistične fronte oz. OF,
							kjer je med drugim povedal, da je začela partija zaradi želje po
							monopolizaciji z likvidacijami že leta 1941. A ni to nenavadno, da se
							kljub njegovemu priznanju, kakšen je bil osnovni načrt partije, uradna
							zgodovina ne zgane? </p>
						<p>Ob letošnjem prazniku je predsednik države z visokim državnim
							odlikovanjem nagradil Tržaški partizanski pevski zbor Pinko Tomažič,
							katerega, po besedah predsednika, »značaj in poslanstvo izžarevata
							domoljubje, svobodomiselnost in uporništvo« in ki naj bi bil globoko
							ukoreninjen v slovensko nacionalno izkušnjo. Zanimivo, da je o tem istem
							zboru njegova zborovodkinja v enem izmed intervjujev dejala: »Naš zbor
							ni slovenski. Ni samo slovenski. Pri nas pojejo Slovenci in Italijani.
							Naš zbor je Tržaški partizanski pevski zbor, Coro Partigiano Triestino.
							Peti Na juriš naprej od Tržiča je prav tako neproblematično kot peti O
							bela ciao v Ljubljani. Kje je problem? Pač živimo na kompliciranem
							koščku zemlje in tukaj pojemo.« Ta isti zbor, ki je dopoldne prejel
							pomembno državno priznanje, je imel zvečer v Stožicah še koncert, na
							katerem je visoko plapolala jugoslovanska zastava, na koncu pa so zapeli
							še Internacionalo. A ni fascinantno, kako ta primer pravzaprav razkriva
							vso dvoličnost medvojnega ravnanja t. i. osvoboditeljev? V tej podelitvi
							priznanja, v odgovoru zborovodkinje in večernem repertoarju lahko
							prepoznamo prav vse značilnosti tako poveličevanega NOB in drže
							komunistov. </p>
						<p>Če kontinuiteti vzamemo njeno zgodovino, ji pravzaprav vzamemo njeno
							legitimnost. Ostaneta samo še umor in laž. Tega se zavedajo in to jih
							razkraja od znotraj. In večji kot je razkroj, bolj agresivni postajajo –
							zadnji zamah umirajočega zmaja z repom, je nedavno rekel Jože Možina. Iz
							vseh por buta resnica, ki pa jim ni prizanesljiva. Ob tem lahko
							izpostavimo še eno razklanost, ki je del njihove resničnosti. Na eni
							strani na ves glas opevajo in se spominjajo junaških bitk in množice
							brezimnih junakov (kaj je sicer junaškega v tem, da streljaš na
							okupatorja, nato pa vaščane prepustiš na milost in nemilost prav istemu
							okupatorju, pred katerim si se pred povračilom skril), na drugi strani
							svoje znane »heroje in borce za svobodo« pokopavajo skrito pred očmi
							javnosti (spomnimo se na primer Zdenke Kidrič, Popita, Dolničarja, Vide
							Tomšič). Če bi bila njihova dejanja resnično nekaj velikega in
							plemenitega, bi si verjetno zaslužili drugačen pokop. Če se za
							primerjavo uzremo na nedavni pokop škofa dr. Gregorija Rožmana, ki ga je
							na zadnji poti spremljalo preko 2.000 ljudi. Če temu prištejemo še vse,
							ki so se mu prišli v stolnico na dan pokopa samo poklonit, pa je to
							število še večje. To so bili ljudje z vseh koncev Slovenije, ki zaradi
							škofa Rožmana niso uživali nobenih privilegijev. Prav nasprotno –
							mnogokrat so v preteklosti izkusili marsikatero krivico. Samo pomislite
							– 70 let je takratna in sedanja oblast vpila o njegovi krivdi in
							izdajstvu, pa vendarle <pb n="014"/>
						</p>

						<figure>
							<graphic url="slike_z_89/z_89_05.png"/>
							<head>Rdeča zvezda kriči <name>Tamino Petelinšek</name>
							</head>
						</figure>
						<p>taka množica priča, da temu zgodovina ne verjame. Na drugi strani pa 70
							let poveličevanja narodnih herojev, ki pa jih danes pokopavajo daleč od
							oči javnosti. </p>
						<p>Predstavljajte si tudi, kako mora biti pri srcu vsem »borcem«, ki na
							svojih proslavah nosijo na glavi titovko z rdečo zvezdo in pod njo
							slovensko trobojnico. Vedo namreč, da njihovih kap v času vojne ni
							krasila trobojnica, temveč samo »zvezda, rdeča kot kri«. Kakšen občutek
							mora biti, ko zaradi potvarjanja zgodovine nosijo kape, na katere so
							šele nedolgo tega prišili slovenske barve. Partiji v času druge svetovne
							vojne samostojna Slovenija niti približno ni bila prioriteta, temveč
							predvsem revolucija in brezmejna ter brezkompromisna oblast. Jasno je
							torej, da morajo biti glasni pri dokazovanju svoje resnice, če hočejo
							utišati notranji glas, ki jim vsak dan znova, o tem sem prepričana,
							govori »vse to je laž«. </p>
						<p>Zanimivo ob tem je, da tako kot na eni strani kontinuiteta spodbuja
							spominjanje na hrabra dejanja partizanskih enot ter odločnost
							komunistične partije, da Slovenija postane samostojna država (zakaj to
							ni potem že vsaj 70 let, zanje ni pomembno vprašanje), na drugi strani
							ne prenese odkrivanja povojnih grobišč ter zločinov, ki jih je storila
							KPS. Takrat z vso vnemo zagovarjajo, da je potrebno zgodovino pustiti
							zgodovinarjem in da je že čas, da nehamo preštevati kosti in se zazremo
							v prihodnost. </p>
					</div>
					<div type="div3">
						<head>Kočevski rog molče govori … </head>
						<p>Da, povojna morišča so zanje njihovo najhujše ogledalo. Ljudem lahko
							sperejo možgane, lahko jih prepričujejo, da je rdeča zvezda simbol
							svobode, odprtosti in solidarnosti, lahko uničujejo pisne dokumente,
							strašijo priče, ne morejo pa izbrisati preko 600 grobišč. Ne morejo
							uničiti sledov mučenja in nasilne smrti, ki jih prinašajo odkrite kosti.
							Ne morejo se skriti pred smrtjo, ki so jo sejali med vojno in po njej.
							Zato jih lahko razumem, zakaj morajo ob praznikih, ki jih poveličujejo,
							hkrati pa jih razkrivajo v njihovi razklanosti in lažnosti, na ves glas
							prepevati partizanske pesmi, zakaj morajo obujati partizanske mite in
							zakaj nujno potrebujejo rdečo zvezdo, srp in kladivo. Pod temi simboli
							se počutijo domače, pod temi simboli so si izborili oblast, za katero so
							bili prepričani, da bo trajala večno in za katero so bili pripravljeni
							poteptati vse civilizacijske norme. Ko tako pogledamo na dogajanje v
							našem prostoru v zadnjih letih, so stvari bolj jasne in obup, ki se nas
							občasno loti, v prepričanju, da ne bo resnica nikoli prišla na dan,
							izgine. Resnice se pač ne da utišati. <pb n="015"/>
						</p>
					</div>
				</div>
			</div>
			<div type="div1">
				<head>Kako se je začelo</head>
				<div type="div2">
					<head>Ob 70. obletnici turjaške tragedije</head>
					<docAuthor>Janko Maček</docAuthor>
					<div type="div3">
						<p>Letos septembra bo že sedemdeset let od turjaške tragedije. Čeprav
							razvalin turjaškega gradu ni bilo mogoče zastreti z betonskimi
							pregradami, kot so na primer naredili z Barbarinim rovom, in se je tudi
							za grobišča v Jelendolu, Grčaricah in Mozlju zvedelo razmeroma zgodaj,
							se v domovini o Turjaku petdeset let skoraj ni govorilo, razen kadar so
							zmagovalci proslavljali svoj »osvobodilni« dosežek. Svojci turjaških
							žrtev in drugi prizadeti so imeli malo časa za žalovanje in razmislek,
							saj je prehitro prišla pomlad 1945 in z njo Vetrinj, Kočevski rog,
							Teharje, Huda jama, Hrastniški hrib in grenkobe tujine. Pa vendar so
							tisti, ki so si rešili vsaj gola življenja, imeli v tujem svetu kljub
							vsem težavam nekaj možnosti za spomine in razmislek o tragični
							preteklosti. Na spominski slovesnosti ob 15. obletnici Turjaka leta 1958
							v Clevelandu je pisatelj Karel Mauser, ki je teden od 12. do 19.
							septembra 1943 tudi sam doživel in preživel v turjaškem gradu, povedal
							svojo zgodbo in jo kasneje objavil v clevelandskem listu Slovenija.
							Navedli bomo nekaj odlomkov: »19. septembra ob dveh popoldne bo minilo
							petnajst let, kar so vaški stražarji po sedemdnevni borbi zapustili
							goreči turjaški grad. V dolgih vrstah so odhajali in ta pot je bila za
							večino pot v smrt. Petnajst let je že od tega in od te tragedije smo
							odmaknjeni že tako daleč, da so mnogi med nami, ki si je ne znajo več
							predstavljati. Pregloboko smo že zašli, že smo pozabili v svoji
							lagodnosti, da je bil nekoč drug čas, čas, ko si šel zvečer spat in nisi
							vedel, ali boš spal do jutra ali morda celo večnost. Sredi tujega sveta,
							ki ni brez krivde za našo tragedijo, smo v nekaj letih pozabili na
							velike žrtve naših ljudi, ki so z nami rasli, ki so bili naši prijatelji
							in naši znanci, naši sorodniki, morda naši bratje in naši očetje …</p>
						<p>Prijatelji moji, narod, ki tako hitro pozablja lastne žrtve, je slab
							narod. Tak narod nima več močne hrbtenice in se bo stopil v tujini kakor
							mrtev cvet … Nocoj govorim v imenu tistih, s katerimi sem delil usodo in
							jih danes ni več. Kadar govorimo o mrtvih, ki so prestopili zadnje
							pragove, tedaj lahko odrinemo grenkobo in misli na maščevanje. In to smo
							katoličani dolžni, zakaj maščevanje nas dela podobne tistim, proti
							katerim smo se borili. Ve se za pravico, toda nikoli naj se ne pozabi,
							da ima vsak človek dušo, da je vsak od Boga ustvarjen, čeprav se tega ne
							zaveda … Padli so turjaški borci, ki so se branili, toda pred zgodovino
							bodo ostali moralni zmagovalci. Ko se jih danes spominjam in jih vidim
							kot žive pred seboj, vem, da tako mislijo in da bi enako govorili kot
							jaz … Zakaj smo šli v grad? Tolikokrat sem že slišal, da je bilo napak,
							da je bila to vojaška neumnost. Nisem vojak, toda priznam rad, da je
							bila napaka. Toda lahko je spoznati napako potem. Ko smo odhajali na
							grad, so bili partizani že na poti iz Ribnice, in sicer v spremstvu
							italijanskega topništva in tankov. Tedaj je padla misel, da je treba
							braniti Ljubljano, da je Turjak močna postojanka in da bo v doglednem
							času prišla pomoč. Rekarjev France iz Zdenske vasi je vrgel geslo:
							,Fantje, v Turjak, in četudi napravimo iz njega Alcazar!'« (Zaveza št.
							10, str. 24)</p>
						<p>Zanimivo bi bilo slišati odgovore, ki bi jih pisatelj Mauser dobil danes
							– 70 let po septembru 1943, če bi se pojavil sredi našega mesta in
							povprašal mimoidoče, kaj vedo in mislijo o turjaški tragediji. Koliko o
							tem sploh še vemo? Koliko mimoidočih bi odklonilo odgovor, češ, da
							sedanji čas, ko ves svet trpi zaradi ekonomske krize, ni primeren za
							odpiranje ideoloških tem? Bi mu zgodovinar in avtor knjige Dies irae, če
							bi se mogel srečati z njim, pritrdil, da so možje in fantje, ki so padli
							pri obrambi Turjaka, za zgodovino moralni zmagovalci?</p>
						<p>Ob tem uvodu se zavedamo, da se lotevamo težke naloge. Ne domišljamo si,
							da lahko popravimo odgovore, ki so jih dali udeleženci dogodkov po
							večdesetletnem bolečem razmišljanju. Seveda to niti ni naš namen. Veseli
							bomo in naš namen bo dosežen, če bomo bralca opozorili na letošnjo
							sedemdesetletnico in ga pritegnili, da tudi sam začne iskati in
							razmišljati.</p>
					</div>
					<div type="div3">
						<head>Okrog 8. septembra 1943</head>
						<p>Leta 1961 je v Clevelandu izšla knjiga Svoboda v razvalinah, ki sta jo
							uredila France Grum in Stane Pleško. Po njej bomo skušali povzeti
							razmere v takratni Ljubljanski pokrajini ob 8. septembru 1943, ko je
							Italija kapitulirala. Za začetek poglejmo odstavek iz uvoda k omenjeni
							knjigi. »Osemnajst let <pb n="016"/>
						</p>
						<figure>
							<graphic url="slike_z_89/z_89_06.png"/>
							<head>Grad Turjak <name>iz knjige Stanka Petelina, Prešernova brigada,
									Nova Gorica 1967</name>
							</head>
						</figure>
						<p>je minilo, odkar so turjaški borci odprli stara grajska vrata, da so
							odšli izpod ruševin grajskih zidov, katere so razbili italijanski
							topničarji v zvestem bratstvu s slovenskimi partizani. Stari grad
							razpada, spomin na sedemdnevno borbo, ki jo je bil slovenski vaški
							stražar, pa je ostal. Vsi tisti, ki so borbo videli, in vsi, ki so
							doživeli komunistično zlaganost po predaji, so lahko že pred
							osemnajstimi leti spoznali, da je bil moralni zmagovalec vaški stražar –
							človek, ki se je zavedal, da svoboda ni suženjstvo. In v tisti veliki
							uri je mogel vsakdo spoznati, da slovenskemu komunistu ni sveta nobena
							obljuba in nobena pogodba. To je knjiga spominov in dejstev, katere so
							zbrali tisti, ki so preživeli Turjak; je podoba Grčaric in junakov tam;
							prikazuje nam sliko kočevskega procesa in zaporov v kočevskem gradu; je
							žalostni sprevod mrtvih iz Jelendola in krik groze vseh tistih, ki so
							jih skrivaj pomorili po dolenjskih in notranjskih hribih.«</p>
						<p>Ko je 25. julija 1943 v Italiji padel fašizem, je bilo očitno, da do
							kapitulacije ni več daleč. Po nekaterih podatkih so tedaj
							protikomunistične vaške straže skupaj s četniki, ki pa jih je bilo komaj
							200, štele okrog 6.000 mož, kar je skoraj trikrat toliko, kot naj bi
							bilo partizanov. Seveda pa je bila pomembna razlika v organizaciji enot:
							partizanske so bile med seboj povezane in v njih je vladala stroga
							partijska disciplina, medtem ko so bile enote vaških straž razbite na
							okrog 100 postojank, ki med seboj niso bile povezane, ker so tako hoteli
							Italijani. Večina poveljnikov vaških straž je bila brez ustrezne vojaške
							izobrazbe, saj je revolucionarna stran poskrbela, da so Italijani
							spomladi 1942 aktivne oficirje iz Ljubljanske pokrajine poslali v
							internacijo. Precejšen del pripadnikov vaških straž, predvsem pa
							vodilni, so bili člani Slovenske legije, ilegalne vojaške organizacije
							Slovenske ljudske stranke. Vemo, da je bila Slovenska ljudska stranka
							povezana z begunsko vlado v Londonu, njena vojaška ilegala pa podrejena
							generalu Mihailoviću. Njegov namestnik za Slovenijo je bil major Karel
							Novak, ki se je kljub omejenosti svoje funkcije na vojaško področje
							večkrat vtikal tudi v politične zadeve stranke oziroma Slovenske zaveze.
							Do zaostritve teh odnosov je prišlo v drugi polovici junija 1943, ko je
							Novak s pomočjo kapetana Pavla Vošnerja – Vidmarja, poveljnika prvega
							bataljona Legije smrti, v katerega so bile vključene posadke vaških
							straž Rovte, Šentjošt, Zaplana, Hotedršica, skušal doseči, da bi vse te
							posadke zapustile svoje postojanke in odšle v gozd kot Jugoslovanska
							vojska – četniki. Temu se je v imenu Slovenske legije uprl dr. Šmajd in
							prišlo je do spora med Slovensko zavezo in Novakom. Maloštevilni
							četniški odred, ki se je do tedaj zadrževal v Polhograjskih hribih, je
							po tem odšel na Dolenjsko in se utaboril v Grčaricah, kjer naj bi
							pričakal združitev s <pb n="017"/>četniki iz Like, do katere pa ni
							prišlo, ker so Grčarice 8. septembra napadli partizani in jih s pomočjo
							italijanskega topništva tudi zavzeli. Medtem ko je njegova vojska bila
							brezupen boj v Grčaricah, je bil major Novak na varnem v Ljubljani.</p>
						<p>Poleti 1943 je Slovenska legija brez vednosti Italijanov za poveljnika
							vseh vaških straž imenovala podpolkovnika Ernesta Peterlina, ki naj bi
							poskrbel za združitev vseh vaških straž. Ljubljanska pokrajina je bila
							po tem načrtu razdeljena na vojaška področja, za poveljnike področij pa
							določeni aktivni oficirji. Po mnenju poznavalcev ta načrt sicer ni bil
							slab, vendar izveden le delno ali pa sploh ne. Hkrati z omenjenim
							načrtom je menda bila predvidena – za slučaj kapitulacije Italije –
							koncentracija vaških straž na Turjaku; poveljniki nekaterih vaških straž
							so ga dobili v zapečatenem pismu z opozorilom, da ga smejo odpreti šele
							ob kapitulaciji Italije. Knjiga Svoboda v razvalinah v zvezi s tem
							navaja pripombe Andreja Glušiča, ki je menil, da bodo partizani v
							slučaju kapitulacije Italije takoj pretrgali vse komunikacije in se
							skušali polastiti italijanskega orožja, še toliko bolj, ker je mnogo
							italijanskih vojakov in oficirjev že v zvezi s partizani, in da je treba
							tudi računati na prihod Nemcev v pokrajino.</p>
						<p>Zanimivo je tudi, kako F. Grum in S. Pleško v svoji knjigi razmišljata o
							zbiranju vaških straž na Turjaku: 1. To povelje je slonelo izključno na
							prihodu Anglo-Američanov. Čim se je izkazalo, da njihove invazije ne bo,
							je Turjak postal popoln nesmisel. 2. Koncentracija je bila slabo
							organizirana, saj mnoge vaške straže zanjo niso vedele. V podgorjanskih
							vaseh npr. legisti precej časa sploh niso vedeli, kaj se je zgodilo na
							Turjaku. Večina članov vaških straž je bila navezana na svoje vasi in bi
							jih bilo treba posebej pripraviti za odhod; ko se to ni zgodilo, so
							mnogi ostali doma in prišli v roke partizanom. 3. Protirevolucionarna
							stran je napačno računala, da bodo partizani v odločilnem času vendarle
							sodelovali v odporu proti Nemcem, toda oni so s sodelovanjem italijanske
							vojske in njenega orožja udarili po slovenski protikomunistični vojski;
							uničili so najprej četnike v Grčaricah, nato pa z vsemi razpoložljivimi
							silami udarili po vaških stražah. (Svoboda v razvalinah, str. 41)</p>
						<p>Za dopolnilo povedanega poglejmo še nekaj misli iz članka Turjak –
							razmere pred napadom izpod peresa profesorja Janeza Gruma v Zavezi, št.
							10, str. 28: »Nekateri levičarsko usmerjeni zgodovinarji spodbijajo, da
							je bila v Sloveniji državljanska vojna, češ da so vaški stražarji
							nastopali skupaj z Italijani, pozneje pa kot domobranci z Nemci. Toda od
							9. septembra 1943 pa do nemške ofenzive v drugi polovici oktobra – do
							takrat je trajalo <pb n="018"/>pobijanje vaških stražarjev – je bila na
							Dolenjskem (in Notranjskem) prava državljanska vojna. V tistem času ni
							bilo ob vaških stražarjih nobenega Italijana. Pravzaprav so Italijani
							bili pri partizanih in upravljali topove za streljanje na Grčarice in
							Turjak.« Tako četniški major Novak kot partizani in Nemci je tudi
							podpolkovnik Ernest Peterlin pričakoval, da bo po padcu fašizma v
							Italiji kmalu prišlo do zavezniškega izkrcanja nekje v Istri in v
							hrvaškem Primorju, in izdal povelje, da morajo vaške straže zapustiti
							postojanke in oditi na odprt teren takoj, ko se bo Italija vdala. Pri
							tem je upošteval možnost skupnega nastopanja vaških straž in partizanov
							proti Nemcem. Tudi vodstvo Slovenske legije je računalo vsaj na znosno
							razmerje med ilegalnimi vaškimi stražami – goščarji in partizani. Na
							pobudo krščanskega socialista dr. L. Udeta je dr. Šmajd privolil v
							pogovore z Izvršnim odborom OF v drugi polovici junija 1943 (Kocbek,
							Listina, str. 115), a OF ni sprejela pogojev, ki jih je postavil. Le
							nekaj dni kasneje je iskal stike s partizani tudi major Novak, ni znano,
							ali s privoljenjem Slovenske zaveze. Čeprav odgovora ni dobil, je
							naročil četnikom, naj se ob srečanju pogovarjajo s partizani, zaradi
							česar je prišlo do tragičnega primera v Družinski vasi. Spomladi 1943 je
							tudi škof Rožman po stiškem opatu dal povprašati preko duhovnika M.
							Mikuža glede dogovora z OF. Odgovora ni bilo.</p>
						<p>V veri, da bodo odnosi med novo ilegalo in partizani znosni, sta s
							Planinskim četniškim odredom 50 do 60 mož z Orel pri Ljubljani 8.
							septembra zjutraj prišla na Turjak stotnik Albin Cerkvenik – Triglav in
							kaplan Fr. Malovrh kot predstavnik Slovenske legije. Ta dva sta potem v
							Velikih Laščah prepričala župana Paternosta, da se bodo poslej vaške
							straže borile skupaj s partizani proti Nemcem, zato je izdal poziv za
							mobilizacijo. Enote, zbrane v Velikih Laščah, naj bi zavarovale cesto
							pri Turjaku in preprečile morebitni vdor Nemcev v Ribnico, Kočevje in
							naprej proti Sušaku. Prepričanje o možnosti sodelovanja s partizani
							proti Nemcem je trajalo dobra dva dni, dokler se ni 11. septembra
							zvedelo za usodo Grčaric oziroma za partizanski ultimat vaškim stražam.
							Štab 14. partizanske divizije je namreč takoj po padcu Grčaric, 10.
							septembra 1943, pozval vaške straže ribniške doline in Suhe krajine, naj
							se predajo partizanom. Ultimat je bil do nedelje 12. septembra do treh
							popoldne. Iz Ribnice ga je prinesel dr. Blatnik in izročil Paternostu in
							Malovrhu. Odgovor, ki ga je podpisal Cerkvenik – Triglav se je glasil
							takole: »Smo Slovenska narodnoosvobodilna vojska v sestavu Jugoslovanske
							armade. Orožja ne bomo odložili, ker vemo, da je v skladu s cilji
							zavezniških sil in koristmi slovenskega naroda, da je danes čim več
							orožja in rok dvignjenih proti okupatorju. Pričakujemo in upamo, da bo
							možno ustvariti lojalno sodelovanje. Prosimo vas, odredite, da ne bo
							prišlo do nepotrebnih spopadov z oddelki naših brigad … Mi smo dali
							povelje, da naši oddelki ne napadajo vaših, dokler se ne urede
							medsebojni odnosi. To povelje pa ne velja za primer napada z vaše
							strani. Ker nam je v prvi vrsti na tem, da zaščitimo svoj narod, smo
							pripravljeni na sestanek z vami … « Janez Grum k temu dodaja svojo
							misel: Kaže, da Peterlin in politiki Slovenske zaveze niso kaj več
							razmišljali o tem, ali je v mali Ljubljanski pokrajini prostor za dve
							ideološko-politično tako različni ilegali. Zdi se, da so močno računali
							na čimprejšnje izkrcanje zahodnih zaveznikov v Dalmaciji in da zato ne
							bo dolgo trajalo, če bi prišlo do trenja s partizani.</p>
						<p>Že pred iztekom omenjenega ultimata so partizani, podprti z italijanskim
							orožjem, začeli pritiskati na vaške straže v ribniški dolini in v
							okolici Žužemberka. Ker jim ni uspelo razorožiti tamkajšnje italijanske
							posadke, so se vaške straže ribniške doline v noči na 11. september pod
							vodstvom podpolkovnika Dežmana umaknile čez Malo goro v Dobrepolje. Z
							njimi se je umikala tudi manjša skupina četnikov s kapetanom Fajdigo, ki
							so nameravali iti na pomoč Grčaricam. Vse te enote so v nedeljo
							popoldne, 12. septembra, prišle na Turjak. V grad so prišle tudi vaške
							straže iz Velikih Lašč, Roba in bližnjega Škocjana, ki pa je tu že prej
							imela svoj vod. Iz Št. Jurija je prišel le del vaške straže, saj je en
							del odšel v grad Boštanj, ki so ga že v soboto napadli partizani. V
							nedeljo ponoči so preko Vidma prišle vaške straže iz Dobrniča, Šumberka,
							Zagradca, Ambrusa, Krke, Hinj, Žvirč, Strug, in še nismo imenovali vseh.
							Dobršen del naštetih enot je v nedeljo pozno popoldne odšel iz gradu,
							prekoračil ozko dolino med gradom in Čretežem in se ustavil okrog
							Zapotoka. V gradu so ostale vse dobrepoljske vaške straže, škocjanska,
							šentjurska ter manjši deli drugih postojank – skupaj okrog 700 vaških
							stražarjev, poleg njih pa tudi kakih 50 civilistov, med njimi 26
							duhovnikov in bogoslovcev.</p>
						<p>10. septembra dopoldne, ko je bil Janez Grum z vaško stražo z Rudnika v
							Št. Juriju, je motorist iz Ljubljane pripeljal predstavnika Slovenske
							legije dr. Šmajda, ki je prinesel sporočilo, da je podpolkovnik Peterlin
							odklonil, da bi prišel na teren in prevzel poveljstvo enot na Turjaku in
							Zapotoku. Šmajd se je <pb n="019"/>
						</p>

						<figure>
							<graphic url="slike_z_89/z_89_07.png"/>
							<head>Turjaški grad</head>
						</figure>
						<p>odpeljal tudi na Turjak, nato pa se vrnil v Ljubljano. V nedeljo popoldne
							je bilo na gradu posvetovanje, ki ga pogosto omenjajo kot šolski primer
							neenotnosti med oficirji in drugimi voditelji. Na sporedu sta bili
							predvsem dve vprašanji: Kdo naj bo glavni poveljnik in partizanski
							ultimat. Novakov kapetan Janko Debeljak, ki je med obiskovanjem vaških
							straž po Dolenjskem očitno kazal, da jih ne smatra za pravo vojsko, se
							je zavzel, da bi poveljstvo prevzel podpolkovnik Dežman, ki je med
							navzočimi imel najvišji čin. Legijski častniki so temu nasprotovali, češ
							da je njihov poveljnik podpolkovnik Peterlin, stotnik Cerkvenik pa
							njegov namestnik, in če poveljnika ni na terenu, naj njegovo funkcijo
							opravlja namestnik. Zanj je bil tudi Franc Casar, predstavnik kluba
							Straža. O Dežmanu so menili, da je četniško usmerjen, poleg tega pa tudi
							nervozen in nedosleden. Grum na to pripominja, da do te dileme sploh ne
							bi prišlo, ko bi bil v gradu navzoč Peterlin, ki je bil generalštabni
							podpolkovnik in je zato po vojaških pravilih imel prednost pred navadnim
							polkovnikom. »Žal, je Peterlin odklonil prevzeti poveljevanje na Turjaku
							in Zapotoku, kjer je bilo zbranih okrog 1600 mož. Nenavadno je tudi, da
							je bil kapetan Cerkvenik tedaj že na Zapotoku in na tem posvetovanju ni
							bil navzoč. Kljub temu se je prava kriza v gradu začela 13. septembra,
							ko poveljniki niso resno vzeli Cerkvenikovega povelja za izpad … Dežman
							je med posvetom nekajkrat temperamentno zahteval, da mora večina moštva
							iz gradu – ven na teren.«</p>
						<p>Grum nato pojasnjuje, da je akademski klub Straža od začetka vojne
							nastopal kot samostojna politična skupina. Bila je odločno
							protikomunistična, poudarjala izključno slovensko pot in dosledno
							zavračala jugoslovanski okvir, za katerega pa je bila tako Slovenska
							ljudska stranka v domovini kot dr. Krek v Londonu. Bila je proti
							Mihailoviću in četništvu. Tudi 8. septembra 1943 je bila ta skupina za
							to, da vaške straže ostanejo na svojih postojankah, in ko je Casar videl
							situacijo na Turjaku, se je hotel v Ljubljani pogovoriti s svojimi in s
							Peterlinom in prinesti dobrepoljskim v gradu navodila, koga naj
							poslušajo. Zakaj dobrepoljskim? Poveljniki Tone Perne, Franc Kadunc,
							Franci Pograjc, oba brata Rožanc in še nekaj navadnih dobrepoljskih
							vaških stražarjev – študentov so bili disciplinirani člani kluba Straža.
							Ko je bilo proti koncu že omenjenega posveta sklenjeno, da je nujno
							poslati v Ljubljano kurirja, ki naj poroča o položaju in prinese
							navodila za naprej, sta se javila dr. Ludvik Arko in Franc Casar, oba
							člana Straže. Vemo, da sprejete naloge nista mogla opraviti, ker so ju
							na Škofljici prestregli partizani. Pred odhodom proti Ljubljani naj bi
							Franc Casar dal dobrepoljskemu poveljniku Tonetu Pernetu navodilo, da
							morajo v gradu počakati na njegovo vrnitev. V normalnih razmerah bi to
							čakanje trajalo nekaj ur, kvečjemu en dan, toda … Grum je kategoričen,
							da je bilo ravnanje poveljnikov v gradu, ko niso izvršili povelja za
							izpad, nerazumljivo predvsem zato, ker so vedeli, da so Grčarice padle
							pod topovskimi streli. »Zakaj niso bili sposobni upoštevati dejstev?
							Začeli so se predajati prepričanju, da tudi s topovi ni mogoče razbiti
							debelih turjaških zidov. Niso mogli oceniti, kaj pomeni partizansko
							obkoljevanje <pb n="020"/>gradu, na Zapotoku pa smo že v ponedeljek, še
							bolj pa v torek s prostimi očmi opazovali, kako partizani skušajo priti
							čim bliže gradu. Za turjaške branilce je bilo usodno, da niso izvršili
							povelja za izpad. Če bi bili prejeli tako povelje od podpolkovnika
							Peterlina, bi ga gotovo izvršili.« </p>
						<p>Za zaključek tega poglavja še nekaj odlomkov iz knjige Svoboda v
							razvalinah. Podpolkovnik Dežman je na posvetu v turjaškem gradu odločno
							povedal, da je treba grad izprazniti, ker ga ni mogoče braniti in je
							koncentracija v gradu tudi vojaško nesmiselna. Z njim so soglašali
							aktivni oficirji, poveljniki vaških straž, ki niso bili za to, da Dežman
							prevzame poveljstvo, pa so tudi temu njegovemu mnenju nasprotovali. Čez
							nekaj časa je Dežman zapustil posvet, sklical enote, s katerimi je
							prišel v grad, in odšel z njimi proti Čretežu. Kasneje je v Ljubljani
							izjavil sledeče: »Krivdo za padec Turjaka nosimo prvenstveno sami, ker
							se nismo umaknili, ko je bil še čas … Vsak trezen vojak je lahko videl,
							da Turjaka pred italijanskimi topovi ni mogoče braniti.« (Str. 83)</p>
						<p>Po odhodu z gradu se je Dežman zadrževal na Čretežu in od blizu opazoval
							obkoljevanje gradu. Vedel je, da bo to konec za borce, ki so trmasto
							vztrajali v gradu. Ko so odklonili tudi Cerkvenikov ukaz za umik, je
							Dežman v torek opoldne svojim četnikom na lastno pest dal nalog, da se
							prebijejo do gradu in posadko pripravijo na izpad. Prešli so želimeljsko
							dolino in se prebili skoraj do gradu, tam pa jih je križni ogenj iz
							gradu in iz gozda prisilil, da so se vrnili na Čretež.</p>
						<p>Po odločitvi, da se protirevolucionarne enote umaknejo z Zapotoka, je
							Cerkvenik poslal v grad novo patruljo z ukazom za izpad. V tem pismu je
							bil sporočen tudi čas odhoda z Zapotoka – pol ure pred polnočjo v torek
							in signalni znak treh raket. Nekdanji dobrepoljski kaplan Ivan Lavrih
							piše o tem takole: »V torek zvečer, okrog devetih, je prišla z Zapotoka
							manjša patrulja, v kateri sta bila Jakob Mavec in dr. Kožuh. Sporočili
							so nam, da je pritisk na Zapotok tako strašen, da so se poveljniki
							odločili za umik proti Ljubljanskemu barju. Odhod bodo naznanili z
							raketami, mi pa naj si pomagamo, kakor vemo in znamo, pomoči od njih ne
							moremo pričakovati. Okrog 11.30 ponoči smo na zapotoški strani zagledati
							tri zelene rakete, kmalu nato pa zaslišali močne detonacije; menda so
							razstrelili municijo, ki je niso mogli vzeti s seboj. (Str. 90)</p>
					</div>
					<div type="div3">
						<head>Turjaška tragedija v knjigi dr. Toneta Ferenca Dies irae</head>
						<p>Če drži, da je bila do leta 1990 v domovini ena od tabu tem tudi turjaška
							tragedija in smo se zato v začetku današnjega razmišljanja poslužili
							nekaterih spominov in razprav, ki so nastale med našimi begunci v
							tujini, tega že zaradi knjige Dies irae, ki jo je napisal zgodovinar dr.
							Tone Ferenc, ne bi mogli trditi za čas po letu 1990. Knjiga obsega
							skoraj 700 strani in ima naslov Dies irae – četniki, vaški stražarji in
							njihova usoda jeseni 1943. Izšla je leta 2002 in kot nekakšen moto –
							lahko bi to razumeli tudi kot osebno izpoved – je avtor na 1. strani
							objavil svoj Rekviem – iz maja 1995.</p>
						<lg>
							<l>Jaz tokrat praznoval ne bom</l>
							<l>ne konca vojne in ne zmage;</l>
							<l>zaprl se bom v svoj tihi dom</l>
							<l>in molil za Slovence svoje drage.</l>
						</lg>
						<lg>
							<l>Za njih bom molil, ki so nekoč</l>
							<l>bili rdeči, beli, plavi,</l>
							<l>in vsak v svobodo svojo zroč,</l>
							<l>izginili v gorja poplavi.</l>
						</lg>
						<lg>
							<l>Naj »lux perpetua« sedaj sveti vsem,</l>
							<l>ki v breznih in grobovih spijo,</l>
							<l>in »requiem aeternam« njih kostem,</l>
							<l>kjerkoli trhle že ležijo.</l>
						</lg>
						<p>Naj pojasnimo, da je bila 14. maja 1995 v Ljubljani proslava 50-letnice
							konca druge svetovne vojne. M. Crnkovič je dan prej pod naslovom Upam,
							da bo jutri deževalo kritiziral »scenosled« proslave in se spotaknil
							tudi ob naslov Triumf.</p>
						<p>V kratkem uvodu h knjigi Dies irae nas avtor seznanja, da je pred tremi
							desetletji izšla njegova knjiga Kapitulacija Italije in
							narodnoosvobodilna borba v Sloveniji jeseni 1943, v kateri je v poglavju
							o zlomu bele in plave garde prikazan tudi kočevski proces, medtem ko
							tedaj o delu drugih področnih partizanskih sodišč še ni imel skoraj
							nobenih podatkov; bili so namreč nedostopni v arhivu republiških
							notranjih zadev. Ko je večina tega gradiva prišla v Arhiv republike
							Slovenije, se je stanje izboljšalo. »Snov knjige je razdeljena v tri
							dele: O četništvu na Slovenskem v letu 1943, natančneje od Polhograjskih
							Dolomitov do Grčaric, o protikomunistični milici in zbiranju posadk
							vaških straž v Turjaku in na Zapotoku in o usodi ujetih četnikov in
							vaških stražarjev jeseni 1943.« Dr. Ferenc je gradivo za knjigo zbiral
							več let iz raznih arhivskih fondov, časnikov in literature. V precejšnji
							meri se je poslužil tudi literature slovenske politične emigracije, ki
							je pri nas postala širše dostopna šele <pb n="021"/>po letu 1990.
							Zanimiva je njegova misel, da »zgodovinar ni tožilec ne zagovornik in
							niti ne sodnik. Tako nastopam tudi v tej knjigi: brez obtožb in
							zagovorov ter sodb, opisujoč potek dogodkov v tistem prelomnem času
							druge svetovne vojne na Slovenskem. Zlasti v tretjem delu knjige sem
							hotel prikazati vso tragičnost politično razcepljenega dela slovenskega
							naroda, živečega na Dolenjskem in Notranjskem, kjer so tisti čas prišle
							najbolj do izraza prvine državljanske ali bratomorne vojne. Čeprav
							zgodovina ni knjigovodstvo, pa sem vendarle skušal po knjigovodsko
							ugotoviti čim več žrtev sodnih in izvensodnih usmrtitev od kapitulacije
							Italije do konca nemške ofenzive novembra 1943. Pri navajanju imen
							usmrčenih me je vodila želja, da bi tudi ti končno dobili svoja imena in
							da bi njihovi svojci končno zvedeli za kraj njihove skrivne usmrtitve in
							pokopa.«</p>
						<p>Obsežne knjige, kot je Dies irae, seveda ni mogoče povzeti in pregledati
							z nekaj stavki, zato se bomo tukaj dotaknili samo nekaterih poglavij,
							vse ostalo pa prihranili za kako drugo priliko. Pa se najprej ustavimo
							pri naslovu Dies irae, četniki, vaški stražarji in njihova usoda jeseni
							1943. Vemo, da je dobesedni prevod latinskih besed dies irae – dnevi
							jeze, vemo pa tudi, da se s tema besedicama začenja pesem, ki govori o
							poslednji sodbi, pa tudi tu nam stopata pred oči dve sliki: groza
							tistega časa, ki je izražena v naši besedi »sodni dan«, in sama božja
							sodba. Dnevi od 12. do 19. septembra 1943, ko so partizanske brigade
							oblegale in s pomočjo italijanskih topničarjev rušile turjaški grad, pa
							tudi kasneje, ko so njegove branilce zasliševali in jim sodili, so
							nedvomno po eni strani bili dnevi jeze, po drugi pa strahu in groze. In
							poslednja sodba sama? V njej nastopa pravični Sodnik, ki sodi vsakemu po
							njegovih delih. Kako so bili sojeni turjaški in drugi ujetniki v tistih
							dneh? Ali ni dr. Ferenc v uvodu h knjigi povedal, da zgodovinar ni ne
							sodnik in ne tožnik in tudi ne zagovornik? Je hotel z naslovom knjige na
							kaj posebej opozoriti ali zgolj spodbuditi k razmišljanju? Da, tudi
							razmišljanje je važno, če hočemo priti do resnice, ki je bila v naši
							polpretekli zgodovini in je še vedno – vse prevečkrat zamegljena in
							zakrita.</p>
						<p>Gradivo za knjigo je avtor zbiral več let in vanj vključil tudi
							emigrantsko literaturo, do katere je bilo pri nas pred letom 1990 težko
							priti in je nekatere zaradi ilegalnega prenašanja in hranjenja take
							literature celo doletela zaporna kazen. Če je hotel verodostojno
							prikazati dogodke usodne jeseni 1943, se ni mogel </p>

						<figure>
							<graphic url="slike_z_89/z_89_08.png"/>
							<head>Ruševine gradu</head>
						</figure>
						<p>zadovoljiti samo z opisi takratnih napadalcev, kot je bilo to v navadi
							skozi desetletja, ampak je moral prisluhniti tudi oblegancem in
							poražencem, kolikor je to sploh bilo mogoče. Med njegovimi viri najdemo
							tudi revijo Zaveza, ki je prinesla več dobrih člankov – zlasti v 10.
							številki ob 50-letnici turjaških dogodkov. Morda leta 2002, ko je izšla
							Ferenčeva knjiga, oziroma že prej, ko jo je pripravljal, ignoriranje
							Zaveze še ni bilo tako splošno. Je pa tudi res, da so v njej nekatera
							pričevanja o Turjaku, npr. tista, ki so jih povedali Nace Ahlin iz
							Višnje Gore pa Alojz Sterle in Fanika Bavdek – Škindrova z Gradeža, tako
							prepričljiva, da bi se jim katerikoli korekten zgodovinar težko odrekel. </p>
						<p>V zelo kratkem uvodu h knjigi Dies irae dr. Ferenc posebej omenja gradivo
							področnega sodišča v Ribnici in drugih področnih partizanskih sodišč, ki
							mu je postalo dostopno šele s prenosom v Arhiv Republike Slovenije.
							Važen del tega gradiva, ki ga je potem uporabil za svojo knjigo, so
							zapisniki zaslišanj četnikov iz Grčaric in vaških stražarjev, ujetih na
							Turjaku oziroma v drugih postojankah, ki so padle v roke partizanov.
							Razumljivo je, da je zato imel za potrebno povedati tudi nekaj o
							nastanku in delu partizanskih sodišč.</p>
						<p>Med obiskom pri hrvaškem partizanskem vodstvu v Otočcu v Liki junija 1943
							je Kardelj pisal v Slovenijo, da imajo Hrvati že vzpostavljena
							divizijska in brigadna sodišča, in naročil, naj za to poskrbijo tudi v
							Sloveniji. Zanimiva je Ferenčeva pripomba v zvezi s tem: »Mislim, da je
							bila velika pomanjkljivost, da glavni štab NOV in PO Slovenije do takrat
							še ni imel sodnega oddelka, saj je bilo med vzroki za mnoge napake in
							celo zločine partizanskih enot na osvobojenem ozemlju spomladi in poleti
							1942 ravno pomanjkanje sodne oblasti in tudi pravnega čuta.« (Dies irae,
							str. 405)<pb n="022"/>
						</p>
						<p>Slab mesec po Kardeljevem pismu je Izvršni odbor OF na seji, ki se je je
							udeležil tudi Kardelj, imenoval za načelnika za sodstvo pri glavnem
							štabu Zorana Poliča. Z odlokom 5. 8. 1943 je nato glavni štab ustanovil
							odredna in brigadna sodišča, ki so bila pooblaščena soditi tudi
							civilnemu prebivalstvu. Odlok je objavil Slovenski poročevalec s
							pojasnilom, za kakšne prestopke bodo sodili civilistom: predvsem za vsa
							kazniva dejanja po Odloku o zaščiti slovenskega naroda iz septembra 1941
							– vsako sodelovanje z okupatorjem in belo gardo, denunciranje,
							vohunstvo, propagando v korist okupatorja, dajanje živil okupatorju; po
							odloku, s katerim je prepovedano vsako snovanje vojske izven NOV in POS
							itn.</p>
						<p>S posebnim pravilnikom so določili sestavo brigadnih oziroma odrednih
							sodišč: en član iz poveljniškega sestava, politkomisar in tretji član iz
							moštva. Tudi tožilec in njegov namestnik naj bi bila iz vrst političnih
							komisarjev. Komentar menda ni potreben. V septembru 1943 je bilo
							ustanovljeno še Višje vojaško sodišče, v katerega so bili imenovani: dr.
							Anton Kržišnik, Jernej Stante in Marjan Simčič. (Dies irae, str.
							415)</p>
						<p>Poglavju o partizanskem sodstvu sledi v Dies irae poglavje
							Varnostnoobveščevalna služba OF. Vemo, da začetek VOS sega v avgust
							1941. Že tedaj je imela ime VOS OF, čeprav jo je ustanovil centralni
							partijski komite in mu je bila neposredno podrejena, v Ferenčevi knjigi
							pa je opisano njeno delovanje na »osvobojenem« ozemlju po kapitulaciji
							Italije. Od februarja 1943, ko ji je napisal pravila sam Kardelj, je
							bila organizirana tako, da je imela na vrhu centralno komisijo VOS (CK
							VOS) z Zdenko Kidrič, ki je bila obenem članica centralnega komiteja
							KPS, z dr. Vitom Kraigherjem, ki je hkrati vodil obveščevalni oddelek
							glavnega štaba, in z Edom Brajnikom. Od sredine maja 1943 je komisija
							»stanovala« na Dolenjskem. Njeno delovno področje se je po 8. septembru
							1943 zelo razširilo, zato je glavni štab na predvečer padca Turjaka, 18.
							9. 1943, ukazal ustanovitev posebnega bataljona VOS, v katerega naj bi
							prišli sami »zavedni in čimbolj zainteresirani borci, sposobni za hitre
							pokrete.« Tako je bil 24. 9. 1943 v Zagradcu ustanovljen 1. bataljon
							VOS, ki mu je poveljeval Albin Grajzar, politični komisar pa je bil Jože
							Mekinda. Ta bataljon je kasneje sodeloval pri zavarovanju zbora
							odposlancev v Kočevju in prav tako pri kočevskem procesu. (Dies irae,
							str. 428) Uporabili pa so ga tudi za justifikacije na smrt obsojenih v
							Jelendolu in Mozlju. Nazoren dokaz tega je ohranjeno poročilo
							bataljonskega štaba: <emph>Dne 10. oktobra sta 1. in 2. četa držali
								stražo, 3. in 4. pa šli na položaj, kjer sta izkopali jame. Dne 11.
								okt. je držala samo 1. četa stražo, ostale čete pa so ostale na
								položaju, kjer se je vršilo streljanje. Dne 12. okt. je 2. četa
								držala stražo. Ponoči se je vršila justifikacija 88 belo in
								plavogardistov. Enemu se je posrečilo pobegniti, na begu je bil
								ranjen, toda drugo jutro prijet v Lazah in na licu mesta
								justificiran. Dne 13. okt. se je vršila hajka za pobeglim in
								maskiranje jam. Dne 14. okt. se je vršila justifikacija 20 belo in
								plavogardistov in njihovih pomagačev. Med njimi je bil ustreljen
								tudi bataljonski zdravnik tov. Arko Branko. Dne 14. okt. je bila
								poslana 2. četa v Ribnico zaradi justifikacij. Ostale 3. čete pa
								bodo vršile še do 16. svojo dolžnost. </emph>(Dies irae, str.
							516)</p>
						<p>
							<emph>Ker je bilo tedaj v Kočevju veliko ujetnikov s Turjaka in od
								drugod, je centralna komisija VOS izdala posebna navodila: Vse
								aretirane je treba takoj zaslišati in zbrati proti njim dokazilni
								material. Organi VOS-a naj pomagajo sodiščem pri organizaciji in
								pripravi procesov. Na podlagi zbranega obtežilnega materiala morajo
								organi VOS-a predložiti obtožnico, ki jo tožilec na razpravi
								prečita, na koncu pa predlaga kazen. Kot tožilec mora nastopiti eden
								od članov VOS-a. Predlog za kazen predhodno določijo organi
								vojaškega sodišča v sporazumu z organi VOS-a. </emph>(Dies irae,
							str. 434)</p>
						<p>Mnogih poglavij v knjigi se nismo niti dotaknili, pa se moramo zaenkrat
							od nje posloviti. Čeprav je dr. Ferenc v uvodu napovedal, da v njej ne
							bo sodnik in ne tožnik, ne moremo razumeti, da opisuje VOS in
							partizansko sodstvo kot nekaj normalnega, kot da je vse zraslo iz
							resničnega boja za osvoboditev izpod okupatorja. Kako je bilo s tem
							bojem, ve vsak preprost Dolenjec ali Notranjec, ki je doživel poletje
							1942, ko so zaradi partizanskih umorov poštenih Slovencev in
							italijanskih represalij nastale vaške straže, ki jih dr. Ferenc v knjigi
							večinoma imenuje protikomunistična milica ali MVAC. V Kako se je začelo
							je bilo že ničkolikokrat ponovljeno, da vaške straže niso nastale zaradi
							želje po sodelovanju z Italijani, ampak zaradi obrambe življenj in
							premoženja pred revolucionarnim nasiljem. Že pred nastankom prve vaške
							straže so VOS in partizani pobili več sto poštenih Slovencev. Če ne bi
							bilo teh pobojev, nikoli ne bi bilo vaških straž in seveda tudi ne
							njihovega zbiranja v v turjaškem gradu. Kaj se je zgodilo, da zgodovinar
							tega ni videl, da ga tudi literatura, ki jo v knjigi celo navaja, o tem
							ni prepričala. Skoraj za vsako vaško stražo, ki jo v knjigi tako ali
							drugače omenja, bi lahko našel tudi podatke, kako in zakaj je nastala. O
							kočevskem procesu, ki gotovo ne more <pb n="023"/>
						</p>
						<figure>
							<graphic url="slike_z_89/z_89_09.png"/>
							<head>Predvojni Škocjan – Škocjanci z Žurajem na čelu so bili med
								branilci Turjaka</head>
						</figure>
						<p>biti v ponos slovenskemu sodstvu, piše dr. Tamara Griesser – Pečar v
							knjigi Razdvojeni narod takole: Obravnava (na procesu) je imela isti
							namen kot zbor. Bila je gledališka predstava, ki naj bi lastnemu
							prebivalstvu in zunanjemu svetu pokazala, kako urejeno in pravično
							deluje »ljudska« oblast. Marsikaj pa govori tudi za domnevo, da naj bi
							proces odvrnil pozornost od grozljivega dogajanja za kulisami. Pred
							sodišče so veličastno postavili 21 ujetnikov, verjetno zato, da bi
							odvrnili pozornost in lahko po tako imenovanih hitrih sodnih postopkih
							skoraj neopazno odstranili nekaj sto ljudi. (Str. 434)</p>
					</div>
					<div type="div3">
						<head>Zaključek</head>
						<p>Prisluhnimo še pripovedi Alojza Sterleta iz vasice Gradež, komaj 1
							kilometer oddaljene od Turjaka. V grad je prišel med prvimi, ker so pri
							delu v gozdu nanj naleteli »beli četniki« in mu ukazali, da jih odpelje
							do Turjaka. Tako se je šestnajstletni fant nepričakovano znašel v tisti
							gneči, preživel težke dni do 19. septembra med branilci, se kasneje pri
							Kočevju rešil iz partizanskega ujetništva, postal domobranec in po
							posebni sreči preživel tudi Teharje. Turjaški dogodki so mu ostali v
							živem spominu: Z vseh strani so prihajale skupine vaških stražarjev.
							Odleglo mu je, ko so prišli Škocjanci, med njimi tudi brat Jože; vse je
							dobro poznal, saj je zadnje mesece hodil k njim v varstvo čez noč. Zdeli
							so se mu pravi vojaki. Ob partizanskem napadu decembra 1942 so se pod
							vodstvom Franca Žlendra – Žuraja dva dni branili pred veliko močnejšim
							nasprotnikom. </p>
						<p>V nedeljo je bil Alojz že v zasedi v gozdu proti Velikim Laščam. Vedeli
							so, da jih bodo kmalu napadli partizani, ki niso hoteli slišati, da bi
							šli skupaj proti Nemcem. »Grad se nam je zdel nepremagljiv. Sam sem
							slišal Žuraja, ki je rekel: 'Če zasedejo Turjak, jim dam Jugoslavijo.'
							Zdaj pravijo, da nismo ravnali prav. Meni se je zdelo, da nas je veliko,
							samih pravih borcev, da smo dobro oboroženi in v trdnjavi z neprebojnimi
							zidovi. Da le zdržimo nekaj časa in prišla bo pomoč iz Ljubljane, mogoče
							pa celo Angleži z reške strani.« Partizani so se kmalu približali.
							Spodnjih oken sploh niso branili, saj je bil zid predebel in se ni nič
							videlo, zasedli pa so s strojnicami zgornja okna. Da gre zares, so
							začutili, ko se je začel napad z minami. Samo v noči na 16. september je
							na grad padlo 370 min; razbile so vso opeko na strehi in povzročile
							razdejanje na dvorišču, zlasti okrog vodnjaka. Med predahi, ko mine niso
							padale, so hodili po vodo, pa tudi tedaj je bil marsikdo ranjen. Zaradi
							vode, ki je bila samo v vodnjaku, so bile velike težave. Pogajanja z
							napadalci so se jim zdela nesmiselna, saj so bili prepričani, da ne
							morejo verjeti njihovim obljubam. Zaupali pa so Žuraju in Malovrhu. Čemu
							bi zapuščali zavetje debelih grajskih zidov, kjer so bili založeni z
							vsem! Pa civilisti? In kaj bo z ranjenci? Kdor je imel svojega med
							njimi, je gotovo bil proti izpadu. – Nedelja 19. septembra pa je vse
							obrnila na glavo. Že navsezgodaj se je na Strmcu oglasil top velikega
							kalibra in težke granate so tolkle po zidu na vzhodni strani gradu. Zid
							je bil hitro prebit, zazijala je nekaj metrov velika odprtina in ob njej
							se je podrl še strop … Žuraj je končno odločil: »Če je tako, pa se
							predajmo. Rešili bomo civiliste, za nas je pa to konec.« Res je bil to
							konec zanj in za večino turjaških branilcev, pa tudi za marsikaterega
							civilista in za 28 ranjencev, ki so jih kruti zmagovalci postrelili
							naslednji dan. (Zaveza, št. 10)</p>
						<p>Sterletovi spomini na usodnih deset dni od 9. do 19. septembra 1943, ki
							jih je preživel v turjaškem gradu, so še en detajl tragične zgodbe
							turjaških branilcev. Škocjanci niso ustanovili vaške straže, da bi
							pomagali Italijanom, ampak da bi zaščitili svoja življenja in svoje
							domove, svojo vas. Ko so se odpravljali v grad, so vedeli za
							kapitulacijo Italije, vse drugo pa jim je bilo precej nejasno. Ni jim
							šlo v glavo, da se bodo sedaj skupaj s partizani borili proti Nemcem, ko
							pa se je že tolikokrat izkazalo, da jim ne morejo zaupati. Vendar, če v
							Ljubljani tako pravijo, bo menda že držalo. Bolj sprejemljiva se jim je
							zdela misel, <pb n="024"/>da bi šli naproti Angležem. Morda pa bodo
							partizani ravno zaradi Angležev prenehali s sovražnostjo do domačih
							ljudi. Kljub temu so se dvomi takoj vrnili, čim so pomislili na nekatere
							domačine z nasprotnega brega. Ko se je potem začel partizanski napad,
							pravzaprav niti niso bili presenečeni.</p>
						<p>Sterle je bil premlad in tudi njegovi starejši tovariši niso povsem
							razumeli, kaj pomeni, da glavnega poveljnika niti ni iz Ljubljane in da
							se nižji poveljniki zato prepirajo med seboj, ni jim šlo v glavo, da
							grad z dva metra debelimi zidovi ne bi bil varen pred napadalci. Zaupali
							so Žuraju, ki je sicer omenjal izpad, hkrati pa okleval, ker ga je tako
							kot nje skrbelo za civiliste in ranjence. Morda so slišali, da je
							podpolkovnik Dežman že v nedeljo 12. septembra povedal, da je treba iti
							ven iz gradu, ki ni primeren za obrambo, toda ker so vedeli, da Žuraj,
							Kadunc in še nekateri oficirji Dežmana ne marajo, ker je liberalec in
							četniško usmerjen, tudi v njegovo strokovnost niso verjeli. </p>
						<p>Revolucionarna vojska, ki je oblegala Turjak, ni imela problemov s
							poveljniki. Malone vsi poveljniki so bili partijci, dodatno temu je pa
							vsak imel poleg sebe še političnega komisarja, ki je skrbel za vzgojo
							moštva, z enim očesom pa pazil tudi na poveljujoče v enoti. Že pred 8.
							septembrom so bili vsi poučeni, da je sedaj njihova prva naloga uničiti
							domače nasprotnike – bele in plave – in hitra zmaga nad plavimi v
							Grčaricah jim je dala občutek moči. Ni jih motilo, da so pri tem
							pomagali Italijani s svojimi topovi, prej nasprotno. Ko so jim povedali,
							da so 17. septembra prišli v Velike Lašče Franc Leskošek, Franc Rozman –
							Stane, dr. Jože Brilej in drugi, jih je tudi to dodatno spodbudilo. Tudi
							vest, da v Kočevje prihaja CK VOS z Zdenko Kidrič in Vitom Kraigherjem
							na čelu in da se iz izbranih borcev ustanavlja poseben bataljon VOS, ni
							bila brez pomena. </p>
						<p>O posebni vlogi tega bataljona, še bolj pa o tragiki v Grčaricah in na
							Turjaku premagane strani, priča tale primer iz knjige Dies irae:
							22-letni S. Maver iz Zagradca je bil 3. oktobra 1943 mobiliziran v
							domačem kraju in nato v Kočevju vključen v 3. četo bataljona, o katerem
							se je govorilo, da lovi ljudi. Že 8. ali 9. oktobra je četa šla v
							Mozelj, češ da bodo tam izkopali jame za shrambo municije. Maver je bil
							s še enim starejšim partizanom razporejen na stražo. Stražarsko mesto je
							bilo od kraja izkopa precej oddaljeno, zato ni mogel videti, kaj se tam
							dogaja. Proti večeru je pripeljal avto in potem se je v presledkih
							slišalo streljanje iz brzostrelk. Ko je avto pripeljal petič ali šestič,
							je prišel do stražarjev neki politkomisar, pokazal nanj in še na dva
							mobiliziranca </p>

						<figure>
							<graphic url="slike_z_89/z_89_10.png"/>
							<head>Križ na grobišču turjaških žrtev v Jelendolu</head>
						</figure>
						<p>ter jih odpeljal do velike, sveže izkopane jame, pred katero je stalo
							zvezanih kakih osem mladih jetnikov. Komisar je Mavru rekel: »Ti boš
							moral sedaj tukaj streljati, ker imaš brata pri belih svinjah in se je
							boril na Turjaku.« Vse tri mobilizirance so potem postavili med tri
							partizane, ki so imeli brzostrelke in bili pripravljeni na streljanje
							jetnikov; zagrozili so jim, da bodo tudi oni ustreljeni, če ne bodo
							streljali. Gole in bose jetnike so nato posamezno postavljali pred jamo
							in oni so streljali. (Dies irae, str. 514) Ali ni bil to zločin, ne samo
							nad jetniki, ampak tudi nad mobiliziranci!!</p>
						<p>Ob 50. obletnici turjaške tragedije je Nova Slovenska zaveza na zidu
							turjaške grajske kapele odkrila ploščo z napisom: </p>
						<p>BRANILCEM TURJAKA VOJAKOM SLOVENSKE PROTIKOMUNISTIČNE VOJSKE V NEENAKEM
							IN VSILJENEM BOJU OD SOVRAŠTVA BRATOV IN OROŽJA ZAVOJEVALCEV PREMAGANIM
							… V ZAGOTOVILO TRAJNEGA NARODOVEGA SPOMINA … Prof. Justin Stanovnik je
							tedaj opozoril na spoznanje, ki nam ga lahko ponudi Turjak, če mu znamo
							prav prisluhniti. Od tedaj je minilo 20 let in pred nami je 70-letnica
							tistih usodnih dogodkov. Ali bomo še znali prisluhniti Turjaku? Časi so
							taki, da smo njegovega spoznanja potrebni, še bolj kot pred dvajsetimi
							leti.</p>
						<p>
							<pb n="025"/>
						</p>
					</div>
				</div>
			</div>
			<div type="div1">
				<head>Mesto na gori</head>
				<div type="div2">
					<head>Duhovnik Marjan Kremžar – prinašalec duhovne tolažbe, moči in
						korajže</head>
					<docAuthor>Urška Makovec</docAuthor>
					<div type="div3" subtype="intro">
						<p>Pričujoči članek je skrajšana različica obsežnejšega besedila, ki ga je
							dr. Marko Kremžar napisal o svojem bratu Marjanu Kremžarju. Ta je, kot
							toliko slovenskih duhovnikov v času druge svetovne vojne, izgubil
							življenje v službi Njega, ki ga je poklical.</p>
					</div>
					<div type="div3">
						<p>Na cvetno nedeljo leta Gospodovega 1941 so Slovenijo, ki je bila takrat
							del kraljevine Jugoslavije, napadli trije sovražniki. S severa so
							vdirali Nemci, s severovzhoda Madžari in od zahoda Italijani.
							Jugoslaviji pa sta napovedali vojno, poleg omenjenih, še Romunija in
							Bolgarija.</p>
						<p>Trnovski kaplan Marjan Kremžar je opravljal prvo jutranjo mašo, h kateri
							so ob nedeljah hodile navadno starejše ženice, ko je zunaj zabobnelo.
							Hrumenje letal, ki so s strojnicami in topovi obstreljevala ljubljanski
							kolodvor in bližnja železniška skladišča, je pretreslo zbrane vernike pa
							tudi duhovnika, ki se je takoj zavedel, da se je pričela vojna. Vendar
							je skušal zbrano opraviti sveto daritev, med katero ni niti eden od
							prisotnih in gotovo preplašenih vernikov zapustil cerkve. Po maši je
							mladi duhovnik tekel v župnišče in zavrtel telefon. Klical je očeta, da
							bi zvedel kaj se dogaja. Franc Kremžar je bil urednik dnevnika Slovenec,
							ki je bil ob liberalnem Jutru tedaj najbolj razširjen slovenski časopis.
							Če kdo, bo on poučen o položaju. Pa ni imel uspeha. Telefon je bil
							zaseden. Marjan je sedel na kolo in se odpeljal na drugo stran mesta, v
							Moste, na posvet z očetom. </p>
						<p>Pri Kremžarjevih je vojna zalotila odrasle pri nedeljski maši, mlajša
							člana družine pa v postelji. Ko je streljanje letalskih in
							protiletalskih topov zbudilo starejšega Franceta, je ta stresel nekaj
							let mlajšega Marka, ki je spal v postelji ob nasprotni steni fantovske
							sobe. »Marko vstani! Vstani! Vojna je!« Potem sta oba stekla na dvorišče
							in opazovala na nebu nemška letala, ki so se pojavljala in izginjala nad
							hišo, sredi belih oblačkov protiletalskih izstrelkov.</p>
						<p>Ko sta se France in Marko vrnila od maše, ki je bila tisto nedeljo silno
							kratka, sta našla brata Marjana sredi kuhinje v živahnem pogovoru z
							atom, mamo in teto Mili, ki je prišla tja iz svojega nadstropnega
							stanovanja. Oče je pravil, kaj je zvedel po telefonu iz uredništva
							Slovenca: »Jugoslavija je bila napadena z vseh koncev. Naša vojska se
							junaško brani. Nemška letala so bombardirala prestolnico. Baje že
							nabirajo prostovoljce. Druga svetovna vojna je zajela tudi nas … «</p>
						<p>Oba starejša sinova sta sklenila, da gresta kot prostovoljca branit
							domovino. Marjan je nameraval oditi v vojsko kot kurat, če bo dobil za
							to potrebno cerkveno dovoljenje. Starša sta ob tem molčala. Težko jima
							je bilo, a sinovoma nista branila, da gresta, kamor ju kliče dolžnost. </p>
						<p>Priprave so bile kratke. Že naslednji dan sta se brata prijavila, vsak
							zase, v naborni pisarni in 24 ur kasneje sta se znašla na istem vlaku,
							ki je odpeljal slovenske prostovoljce v smeri proti Zagrebu. Marjan je
							spremljal nabornike kot vojni kurat, za kar je dobil potrebno škofijsko
							pooblastilo. </p>
						<p>Brata Marjan in France sta z drugimi slovenskimi prostovoljci postala
							vojna ujetnika. Ko so ustaši na dvorišču neke zagrebške vojašnice
							grozili fantom, ki niso niti imeli vojaških uniform, da jih bodo
							postrelili, jim je Marjan podelil splošno odvezo. Nekaj so jih odvedli
							proč in baje res ustrelili. Kasneje, ko je napetost popustila, je bil
							Marjan kot duhovnik izpuščen. Kmalu je bil spet na svojem kaplanskem
							mestu v Trnovem, France pa se je po malo težji poti čez nekaj dni tudi
							pojavil doma. Vojne je bilo zaenkrat konec, pričela se je okupacija.</p>
						<p>Ljubljanska škofija je bila razkosana. Ljubljanski škof dr. Gregorij
							Rožman se je znašel v težkem položaju. Od Nemcev zasedeni del njegove
							škofije se je v nekaj tednih znašel brez duhovnikov, verniki pa brez
							dušnopastirske oskrbe. Ko je pričel iskati med mlajšimi duhovniki koga,
							ki bi bil pripavljen oditi skrivaj na Gorenjsko, se je Marjan ponudil in
							dobil od škofa potrebna pooblastila za opravljanje dušnopastirske službe
							v vseh krajih ljubljanske škofije, ki je bila pod nemško zasedbo.</p>
						<p>Prve ponarejene dokumente mu je priskrbel neki občinski uradnik v Kranju,
							glede dušnopastirske pomoči pa je sklenil, da bo poiskal stik s člani
							Katoliške akcije. Kot vse slovenske organizacije je bila Katoliška
							akcija takrat pod Nemci sicer prepovedana, a Marjan je upal, da člani,
							čeprav brez vodstva in razpršeni po farah, niso izgubili apostolskega
							duha in vneme. <pb n="026"/>
						</p>
						<p>Profesor Tomec je bil ključna osebnost pri vzgoji mladega Kremžarja.
							Marjan je bil dijak klasične gimnazije. V nižji gimnaziji ni izstopal
							kot dober učenec. Ko pa ga je njegov profesor grščine in latinščine
							Ernest Tomec povabil k Mladcem in mu je pričel tam odkrivati pot do
							globlje duhovnosti pa tudi krščanske odgovornosti za svoje bližnje, je
							dobil mladi Marjan s tem potrebno motivacijo. Mladci, dijaška Katoliška
							akcija, so njegovemu življenju dali smisel, kar se je pokazalo tudi pri
							študiju. Profesor Tomec je znal zbuditi mladim katoliškim dijakom
							zavest, da je za laika dobro opravljeno poklicno delo prvi korak h
							krščanski poglobitvi. Poudarjal je, da je kakovostno delo pogoj za
							nadaljnjo rast. Mladec naj bi združeval v sebi vestnost v poklicnem
							življenju ter nesebično in smotrno delo za širjenje božjega kraljestva v
							svojem okolju. Vse pa naj bi temeljilo na gorečem osebnem molitvenem in
							evharističnem življenju ter na velikodušnem sprejemanju odpovedi in
							zatajevanja.</p>
						<p>Ko so leta 1936 sklenili pri Mladcih, da prično z izdajanjem katoliškega
							tednika za dijake in študente, 'Mi mladi borci', je bil Marjan eden
							najbolj aktivnih sodelavcev v uredniškem odboru pa tudi pri tehničnem
							delu. </p>
						<p>Sicer pa je Marjanov duhovniški poklic dozoreval počasi. Domači so dolgo
							mislili, da se bo najstarejši sin posvetil študiju prirodopisnih ved. Od
							malega je namreč kazal nagnjenje do živali. </p>
						<p>Od Kremžarjevih sinov sta bila Marjan in France iz prvega zakona z Gizelo
							Rozman, iz drugega s Slavico Abram pa sta se rodila Jožko, ki je kmalu
							po rojstvu umrl, in Marko. Vsi trije doraščajoči sinovi so si bili po
							značaju in zunanjosti precej različni, a je vladalo med njimi lepo, res
							bratsko vzdušje. Francek je bil očetovi novi ženi, ki je fantoma skušala
							nadomestiti mamo, nekaj časa nenaklonjen, medtem ko je Marjan že od
							prvih mesecev cenil njeno dobrohotnost in ji bil s svojim umirjenim
							značajem vedno v oporo. Vzdušje v Kremžarjevi družini je bilo lepo.
							Zvestoba Cerkvi, molitev in katoliški nazori so bili nekaj povsem
							naravnega. Tako oče kakor mati sta živela svoje krščanstvo iz globokega
							prepričanja, kar je prešlo brez posebnih besed tudi na sinove.</p>
						<p>Kot najstarejši sin nekdanjega poslanca se je pričel Marjan tudi kmalu
							ukvarjati s politiko. Seveda je delal to na precej originalen način.
							Njegov krstni boter je bil nekdanji očetov prijatelj, tedaj vodilni
							slovenski politik dr. Anton Korošec, s katerim pa je imel njegov
							krščenec bolj malo stika. S tem ni rečeno, da ni bil na svojega botra
							ponosen. Ko je jugoslovanska </p>

						<figure>
							<graphic url="slike_z_89/z_89_11.png"/>
							<head>Marjan Kremžar</head>
						</figure>
						<p>kraljeva diktatura dr. Korošca konfinirala na otoku Hvaru, je Marjan
							privlekel od nekod nekaj desk, jih položil v posteljo pod rjuho in
							odslej spal na trdem. Na deskah je spal ves čas Koroščeve konfinacije.
							Bil je prepričan, da je treba za botra, ki je narodni voditelj in je bil
							takrat simbol zatiranega slovenstva, narediti tudi kako žrtev in da je
							samo moliti premalo.</p>
						<p>Sicer pa je svoje prepričanje pričel že zgodaj uveljavljati tudi v
							debatah s sošolci. Neki njegov prijatelj je zapisal, da je Marjan 'v
							gimnaziji vneto zagovarjal katoliški program, pa znal nastopati tako, da
							je občeval tudi z vodilnimi komunisti v razredu čisto prijateljsko'.</p>
						<p>Tiste dni se je nad njegovo posteljo prikazala tudi zelena kravata, znak
							slovenskih avtonomistov. Kot protest jugoslovanski diktaturi so pričeli
							narodno zavedni dijaki, ki so se zavzemali za avtonomnost Slovenije v
							jugoslovanskem okviru, nositi zelene ovratnice. Kmalu so jih
							prepovedali. Tako se je Marjanova pletena, zelena ovratnica preselila v
							intimnost fantovske sobe. Ovil jo je, skupaj z belo modro rdečim trakom
							okrog križa, ki mu je visel nad posteljo. S tem je združil dva simbola,
							ki sta predstavljala zanj najvišji vrednoti: krščanstvo in slovenstvo.
								<pb n="027"/>
						</p>
						<p>Sicer sta pa starejša Kremžarjeva fanta nekoč za slovensko stvar
							preizkusila celo pendreke ljubljanske policije. Bilo je na šestdeseti
							rojstni dan konfiniranega dr. Korošca. Narodno zavedni študentje in
							starejši dijaki so sklenili, da bodo v znak protesta proslavili ta dan s
							kresom, enako kot drugod po deželi, tudi na Ljubljanskem gradu. To je
							zvedela policija in študente in dijake, ki jim je kljub stražam uspelo
							zakuriti kres, nasilno razgnala. S ponosom sta domačim kazala sledove,
							ki so jih pustile policijske gumijevke na njunih hrbtih. Boter Korošec
							ni bil edini, ki je bil pripravljen trpeti za narod.</p>
						<p>Kdaj je v Marjanu dozorel sklep, da postane duhovnik, ni mogoče
							ugotoviti. Vsekakor pa pri tem ni šlo brez dvomov in težav, ki pa so se
							pojavili tam, kjer bi vsak, ki je Marjana poznal, najmanj pričakoval.
							Bilo je leta 1934, po opravljeni maturi, ko je nekega jutra zaupal
							očetu, da bi rad postal duhovnik, pa mu hkrati tudi potožil svoj
							najresnejši dvom. Bal se je, da se ne bo znal pogovarjati s preprostimi
							ljudmi. »Z domačimi, s prijatelji in sošolci se je lahko pogovarjati,
							ker nas vse zanimajo iste reči. Kaj pa naj se kot duhovnik pogovarjam s
							kakim kmetom ali delavcem, ko nimam pojma o čem oni navadno govorijo in
							kaj jih zanima,« je razlagal očetu. Ni hotel biti duhovnik za kako elito
							niti ga niso zanimali višji študiji teologije. Hotel je biti dušni
							pastir, a je dvomil, če je za to službo res sposoben.</p>
						<p>Vsekakor je po maturi in po koncu počitnic odšel v bogoslovje.</p>
						<p>Imel pa je Marjan pomanjkljivost, katere bi se na vsak način rad iznebil:
							bil je popolnoma brez posluha. Kljub temu je sam pri sebi brundal razne
							melodije, ki so bile sicer težko prepoznavne, a so bile nedvomen izraz
							njegovega veselega razpoloženja, pa tudi prepričanja, da si je posluh
							mogoče z vajo pridobiti. Rad je bil v družbi s prijatelji in je z njimi
							tudi prepeval, pa prav nič zameril, če so se ti na račun njegovih
							pevskih zmožnosti pošalili.</p>
						<p>Marjan je bil celo za kaplana izredno mlad. Posvečen je bil leto prej kot
							njegovi vrstniki v semenišču, ker je bil oproščen vojaške službe. Pri
							zdravniškem pregledu je komisija ugotovila, da zaradi dveh poškodovanih
							prstov na desni roki ni sposoben za vojaka. Podoben zdravniški pregled
							pred vstopom v semenišče pa je dognal, da kandidat, kljub dvema trdima
							prstoma na roki, ne bo imel večjih težav pri obhajanju svete daritve.
							Seveda, če bi mlademu abiturientu prsta manjkala, bi bil po tedanjih
							pravilih nesposoben tudi za opravljanje duhovniške službe. Da pa sta
							bila omenjena prsta na svojem mestu, je šla zahvala Marjanovi otroški
							trmi, prav kakor je bila njegova radovednost kriva, da sta bila malo
							postrani in v drugem členku negibljiva.</p>
						<p>Marjan Kremžar je bil 20. julija 1939 imenovan za kaplana v Trnovem pri
							tedanjem župniku gospodu Janku Cegnerju, od vsega začetka pa se je
							posvečal predvsem delu med mladimi pa tudi med najbolj revnimi farani v
							obrobnem naselju, ki so mu rekli Sibirija. Ni čakal, da bi se oni
							približali fari, ampak jih je rad obiskoval. Neko nedeljo popoldne ga je
							na takem sprehodu skozi revno naselje spremljal njegov tedaj doraščajoči
							brat Marko. Marjan se je ustavljal pri hišicah in barakah, pred katerimi
							so ljudje posedali na svojih skromnih vrtičkih in se z njimi pogovarjal.
							Pred neko tako hišico ga je sredi pogovora opozoril domači gospodar, da
							se mu je odlepil podplat na čevlju. Marjan je bil mnenja, da bo podplat
							do doma še zdržal, dobri mož pa mu je rekel, naj se sezuje in da mu ga
							bo on brž pribil, ker ima potrebno orodje. Povabil ga je naj stopi
							naprej, a je Marjan odklonil. Kasneje je pojasnil bratu, da nikoli ne
							sprejme povabila, da bi stopil pod streho, ker bi dobri, a revni ljudje
							tedaj mislili, da mu morajo s čim postreči. Tudi to pot se je tega
							pravila držal. Kar pred hišo si je sezul pokvarjeni čevelj in ga izročil
							možu, potem pa stal pred hišo in se pogovarjal z ženo, z otroki in s
							sosedi, ki so se približali.</p>
						<p>Naslednji odstavek, ki mu ga je napisal po smrti v spomin nepodpisani
							znanec, povzema delo, ki ga je opravil Marjan kot kaplan v Trnovem: 'Šel
							je na delo z vero, da je v večini tudi slabih ljudi še kaj dobrega in da
							jih bo mogoče le pridobil. Kar pretiraval je v tem. Z veseljem nam je
							pripovedoval, če je koga na smrtni postelji pripravil do sprave z Bogom.
							Trnovčani vedo, koliko je delal v društvih in koliko dela je slonelo na
							njem. Na pridige se je tako vestno pripravljal, da je vse spisal, tako
							da smo se šalili, kdaj jih bo v knjigi izdal.</p>
						<p>Dušni pastir je postal z vso svojo razdajajočo se požrtvovalnostjo. Ni
							bil delaven zaradi naravne nagnjenosti do dejavnosti, dejavnost si je
							privzgojil. Ni delal zaradi uspehov, silno je bil strog do svojih
							namenov, ki jih je vztrajno čistil. Ko se je dal posvetiti v duhovnika,
							je hotel vsem postati vse.</p>
						<p>Kot meščanski sin je hitro razumel svoje dušnopastirsko torišče v
							Ljubljani. Vedel je, da se more marsikomu približati samo, če bo v
							odlični meri imel tako imenovane naravne kreposti. Zato se je zanje
							stanovitno trudil. Kot dober, plemenit človek je vsakemu – tudi
							nasprotniku vzbudil spoštovanje, s svojo nesebično požrtvovalnostjo pa
							mu je dal čutiti ljubezen, ki ima svoje počelo v nadnaravnem svetu.'<pb
								n="028"/>
						</p>
						<p>Vojna je bila v polnem teku in vsem je bilo jasno, da je sovražna
							okupacija le del velikega svetovnega spopada, ki predstavlja tudi za
							slovenski narod preizkušnjo in izziv. Marjan je pričel s skupino
							nekdanjih visokošolcev snovati Slovensko narodno gibanje, ki naj bi v
							ilegali povezalo vse narodno zavedne rojake. Ker je bilo takrat še močno
							prisotno v zavesti ljudi, da so komunisti po paktu Ribbentrop – Molotov
							gledali v nemških nacionalsocialistih zaveznike, da so v vojnih dneh
							pomagali pri rušenju Jugoslavije in da so ob zasedbi ponekod partijci
							izobešali hitlerijanske zastave, je bilo jasno, da jim ni bilo zaupati. </p>
						<p>Takrat je velika večina Slovencev pripadala politično bodisi katoliški
							bodisi liberalni struji, namen Slovenskega narodnega gibanja pa je bil
							ob zunanjem sovražniku preseči tradicionalno klerikalno-liberalno
							nasprotovanje. </p>
						<p>Marjan je imel med prvimi pripadniki Slovenskega narodnega gibanja ugled,
							pa tudi z inženirjem Fanoušem Emmerjem, ki je snoval odporniško gibanje
							med mladimi liberalci, sta si bila blizu in je vladal med njima lep,
							zaupen odnos. Sklenili so, da nastajajoče ilegalno Slovensko narodno
							gibanje ne bo strankarsko obarvano in da bodo v njem sodelovali mladi iz
							liberalnih in iz katoliških vrst. Kot beremo v knjigi 'To sem bil', je
							po besedah Pavleta Ranta, ki se je z 'gibanjem srečal preko Fanouša
							Emmerja', takrat 'ideološko politično linijo … vodil duhovnik Marjan
							Kremžar'. Emmer je bil ena prvih žrtev atentatorjev komunističnega VOSa
							v Ljubljani. Po njegovi smrti je tudi gibanje polagoma zamrlo.</p>
						<p>Povabilo škofa Rožmana k opravljanju dušnega pastirstva v ilegali na
							Gorenjskem, je postavilo mladega duhovnika pred nelahko izbiro. A ker je
							bilo delo v Slovenskem narodnem gibanju že vpeljano in povezava z
							Fanoušem Emmerjem trdna, ni dolgo pomišljal. Za politično delo je bilo
							dovolj drugih, sposobnih in zavednih ljudi, duhovnikov pa je
							primanjkovalo. Tudi se ni odločil za kako varno službo. Duhovniško delo
							v zasedeni Gorenjski ni bilo manj tvegano kot ilegala v Ljubljanski
							pokrajini. </p>
						<p>Marjan si je za pot čez mejo, v od Nemcev zasedeni del ljubljanske
							škofije, poiskal najprej ponošene hlače in suknjič, ki nista spominjala
							na duhovniško črnino, potem pa primernega vodnika. Nikomur ni omenil,
							kdo je to bil, pa tudi ne podrobno, po kateri poti je prišel na
							Gorenjsko. Nekje pri Tomačevem sta z vodnikom prebredla Savo, pri čemer
							mu je ta pomagal nositi staro aktovko in kolo. Ko se je na drugi strani
							meje od vodnika poslovil, je sedel na kolo in se odpeljal proti Kranju.
							Pričenjal je najbolj tvegan del poti. Bil je brez slehernega dokumenta.
							Izkaznico italijanske okupacijske uprave, ki bi razodela, kdo v resnici
							je, je pustil doma, ponarejene nemške dokumente pa je upal dobiti v
							Kranju. Takrat za nemške oblasti ni bil nihče. </p>
						<p>V Kranju je dobil Marjan zasilno zatočišče pri družini, ki ga je že
							pričakovala. A je ostal tam le kratek čas. Ko je dobil obljubljene
							dokumente, se je odpravil na pot.</p>
						<p>O njegovi apostolski dejavnosti ni kakih urejenih zapiskov. Vemo, da je
							šel na Gorenjsko iz Ljubljane trikrat. Od teh sta bili dve poti
							predvideni, ena pa ne. </p>
						<p>Z roko pisano poročilo, ki ga je poslal Marjan Kremžar v avgustu leta
							1941 s svoje prve dušnopastirske poti po Gorenjski na ljubljansko
							škofijo, pravi takole:</p>
						<p>»Hodim po dveh okrajih, kamniškem in kranjskem, in sicer po vsakem po en
							teden.</p>
						<p>V nedeljo po kosilu se navadno pripeljem iz enega konca v drugega, ker je
							nedelja zelo dragocena za razne sestanke.</p>
						<p>Kamor pridem, najprej skušam organizirati fante in dekleta, tako da imam
							po njih zvezo z ljudmi in novimi kraji. Vsak dan sem v drugem kraju.
							Zvečer spovedujem, zjutraj navadno okrog 4h mašujem in obhajam. Pri maši
							je navadno okrog 20 ljudi. Večinoma grem po maši še v nekaj drugih hiš,
							kjer najprej spovedujem, nato obhajam. Povsod tudi opravim vse bolnike
							in stare ljudi. Do sedaj je bilo približno 700 obhajil. Pri maši vedno
							tudi pridigam. Po obhajilu v hišah, kjer ni maše, nekoliko molimo, potem
							pa včasih tudi kaj povem. Ljudje so ponekod neizmerno hvaležni in
							občudovanja vredni, enkrat ali dvakrat pa sem naletel tudi na ozkosrčne
							strahopetce. </p>
						<p>Mimogrede sem obiskal vse gospode, ki so na Gorenjskem, razen Lavtižarja
							v Ratečah in Sodja in Mošenjskega. Enako tudi vse sestrske hiše (Mala
							Loka, Domžale, Mengeš, Komenda, Kranj, Naklo, Golnik, Tržič). Kjer imajo
							kapelo, sem jim tudi pustil sv. Rešnje Telo.</p>
						<p>Največ smisla za organizacijo imajo v kamniškem okraju, kjer dekliči in
							fantiči sijajno delajo. V Kranju je sicer veliko dobrih, organizirati se
							pa ne znajo. Tržič obeta vse najboljše.</p>
						<p>Kolikor se morem spomniti, sem obiskal in maševal v naslednjih krajih:
							Podbrezje, Sv. Jakob nad Preddvorom, Dob, Jarše, Mengeš, Domžale,
							Komenda, Ihan, Mala Loka, Suha /Predoslje/, Češnjica /Ovsiše/, Mavče,
							Naklo, Golnik, Tržič, Dol. Po kamniškem okraju sem bil večinoma povsod
							in dobil stike. <pb n="029"/>
						</p>

						<figure>
							<graphic url="slike_z_89/z_89_12.png"/>
							<head>Novomašni blagoslov v moščanski cerkvi</head>
						</figure>
						<p>Pripravljam se sedaj za prihodnji teden za ves teden v tržiški kot.
							Prevideval sem tudi v več drugih krajih.</p>
						<p>Brevirja ne molim, pač pa 3 rožne vence, če utegnem. Družim se z
							žandarji, kolikor se morem, in se počutim srečnega v njihovi bližini.
							Ljudje zaenkrat dobro molče. Raznih anekdot je že za pol knjige.</p>
						<p>Če so na škofiji za to, naj pošljejo še eno duhovno osebo sem. Če ne bo
							neroden, bo tukaj bolj varen kot v Ljubljani. Mora pa biti probatus
							virtute celibatus, ker so razmere večkrat zelo posebne. Prav tako mora
							biti čisto neznan. Če je neznan, je tako svoboden, kot nihče. Imeti mora
							delavsko knjižico in kolo. Zelo želim, da pride. Ni tako nevarno, kot se
							iz Ljubljane vidi.</p>
						<p>Vdane pozdrave g. škofu in prijateljski rokostisk vsem kulegatom, zlasti
							bodočemu sotrpinu. MK.«</p>
						<p>Kasneje je pravil Marjan, kako se mu je godilo, ko je tvegal obisk pri
							starejših duhovnikih, ki so jih imeli Nemci zaprte v Mengšu. Kot zvemo
							iz pričevanja gospodične Marije Pavli, so ti stari gospodje živeli kot
							ujetniki v tamkajšnjem zavetišču. Nekdo, ki je imel v tej stavbi dostop
							do kletnih prostorov, je zaprl pri vodni napeljavi enega od ključev in
							del poslopja je ostal brez vode. Treba je bilo poklicati inštalaterja,
							da najde okvaro. Marjanu so povedali, kje je ključ, ki ga bo treba
							odpreti, da bo voda spet stekla, nakar si je izposodil nekaj orodja in
							primerno delovno obleko ter se spremenil v inštalaterja. Kot tak se je
							predstavil v zavetišču ter pričel z delom. Pregledoval je vodno
							napeljavo in prišel na ta način do sobe, kjer so imeli Nemci zaprtih
							nekaj starejših duhovnikov, ki jih niso izgnali. Ko so za njim zaprli
							vrata, je Marjan duhovnim sobratom ves vesel povedal, da je duhovnik in
							da jim prinaša pozdrave od njihovega škofa. </p>
						<p>Na njegovo veliko razočaranje so gospodje le molčali in ga nezaupljivo
							gledali. V delovnem pajacu Marjan res ni bil podoben duhovniku, kot so
							jih bili vajeni in kakršni so bili tudi sami. Ker ga niso poznali, so
							mislili, da gre za nemško provokacijo. Nihče ni odprl ust. Da bi jih
							prepričal o svojem duhovništvu, je Marjan zmolil pred njimi ves latinski
							kanon maše, pa brez uspeha. Končno se je moral posloviti. Odkril je
							'okvaro', odprl vodni ključ in sedel na kolo, ki ga je čakalo pred
							hišo.</p>
						<p>Po njegovi smrti so našli domači med papirji, ki jih je hranil v
							trnovskem župnišču, precej obširen, a ne dokončan rokopis, v katerem je
							opisoval svoje doživljaje na dušnopastirskih poteh med okupacijo na
							Gorenjskem. Kot vse drugo družinsko imetje je tudi ta rokopis izginil,
							ko so Kremžarjevo hišo po maju 1945 zasedli partizani in nastanili v
							njej OZNO. </p>
						<p>Na najzgodnejše podatke v zvezi z dušnopastirskim delovanjem kaplana
							Marjana Kremžarja na Gorenjskem naletimo v pripovedi gospodične Marije
							Pavli, po domače Flisove iz Mengša:</p>
						<p>'Skoro povsod po Gorenjskem smo takrat že imeli organizirano Katoliško
							akcijo, vendar se v tisti zmedi nismo mogli znajti, ker ni bilo nobenega
							enotnega vodstva več. Zlasti pri nas je spočetka ljudi hromil strah pred
							nemško <pb n="030"/>policijo. Takrat smo dekleta od Katoliške akcije po
							skrivnih poteh dobile zaupno obvestilo, da pride na Gorenjsko preoblečen
							duhovnik. Zaupno nam je bilo naročeno, da naj se v nedeljo 27. junija,
							kot izletnice, zberemo pred cerkvijo na Rovah, kamor pride ob določenem
							času napovedani duhovnik, da napravi z nami načrt za nadaljnje delo.</p>
						<p>Prišle smo z vseh strani kamniškega okraja; iz Mengša, Domžal, iz Doba,
							Ihana in od drugod. Vse smo prišle še predčasno in čakale, čakale.
							Napovedanega duhovnika pa ni hotelo biti od nikoder, dasi je določena
							ura že davno minila. Čakanje smo si krajšale s petjem in ugibanjem,
							zakaj ga ni. Bile smo že prepričane, da so ga na meji Nemci prijeli. Že
							smo se pripravljale na odhod. Stopile smo še enkrat v cerkev in zmolile
							še molitev za duše v vicah. Ko smo prišle iz cerkve in se hotele že
							raziti, vidimo, da iz gozda pod gričem prihaja neki moški, ki poriva
							pred seboj kolo. Bil je napovedani duhovnik, gospod Marjan Kremžar. Pa
							kakšen! Od potu ves premočen, golorok, ponošena siva suknja mu je visela
							čez roko, ponošene sive hlače spodaj pripete s 'klipsnami' – kar nič
							podoben duhovniku. </p>
						<p>Brž smo mu hotele postreči. Ena izmed nas je imela zanj pripravljene
							jestvine, pa je odklonil, češ, da ne more, ker je preveč upehan. Ko se
							je malce oddahnil, je povedal vzrok svoje zamude: Dopoldne je že maševal
							in pridigal nekje (kraja ni povedal) in oskrbel bolnike. Zato se je
							zamudil. Nato smo se menili in delali načrte. Med drugim nam je prav
							posebno naročil tole:</p>
						<p>»Vaša poglavitna in nenehna naloga bodi, da zbirate otroke in jih učite.
							Rešite otroke! Seveda tudi skrb za bolnike. Vsakdo, ki se bo lotil tega
							dela, je v nevarnosti. Vsakdo naj sprejme to za svojo osebno žrtev!
							Nikakor pa ne delajte tako, da bi zaradi vašega dela trpela –
							družina!«</p>
						<p>Ko nam je pripovedoval, kako je danes dopoldne maševal in pridigal ljudem
							in da so Nemci bili blizu tam, smo mu rekle, da je to nevarno zanj, ker
							bi ga utegnil kdo izdati. On pa je zmajal z glavo, češ da se tega ne
							boji. »Sem jim trdno zabičal, da je treba molčati, ker bodo sebe
							izdajali, ne mene, ker jaz bom Nemcem že ušel.«</p>
						<p>Ko smo se ločili, smo se odpeljale vsaka na svojo stran, gospod pa se je
							odpeljal v Dob, kjer je bilo tisto noč zanj določeno prenočišče v hiši
							neke vdove. Tam je potem zvečer zbral in spovedoval ljudi in jih drugo
							jutro med sveto mašo obhajal.</p>
						<p>Ko sem se proti večeru vrnila domov v Mengeš, sem zvedela zelo
							razburljivo novico. Tisto nedeljo, med tem ko nas deklet ni bilo doma,
							so partizani poslali v Mengeš in okoliške vasi naročilo, da se morajo
							vsi fantje zglasiti v 'gošči' in da se ponoči začne nastop proti Nemcem.
							Vsi smo se zavedali, kaj to pomeni, in da bodo Nemci po svoje
							odgovorili. Partizani so se sklicevali na angleške padalce, »ki so že
							pri njih«.</p>
						<p>Tisto noč so res skoro vsi fantje odšli in razbili nekaj mostov ter
							požagali nekaj brzojavnih drogov. Večina izmed njih se je potem vrnila
							domov, nekaj pa jih je ostalo pri partizanih v gozdu. Zelo dobri fantje
							so bili, ki pa so bili seveda hudo zoper Nemce in njihovo početje. Vse
							je bilo hudo razburjeno. Brž sem se spomnila, kaj bo zdaj z duhovnikom?
							Nemci bodo vsakega moškega legitimirali, delali preiskave itd. Kaj če ga
							dobe? On pa niti ne sluti, kaj se pripravlja.«</p>
						<p>Zato sem kljub pozni uri zasedla kolo in hitela v oddaljeni Dob. Ko sem
							prišla v tisto hišo, kjer je tisto noč imel gospod Kremžar prenočišče,
							so mi povedali, da je odšel po vasi. Počakala sem, da se je vrnil. Hitro
							mu povem, kako in kaj je pri nas in da naj se pazi. Ta novica ga je
							presenetila, vendar prav nič preplašila. Povedal je, da je bil pravkar v
							vaški gostilni, kjer je kot nepoznan tujec sedel pri svoji pijači in
							poslušal ljudi. Takoj je zaslutil, da se nekaj dogaja, ker so ljudje z
							vso silo zabavljali zoper Nemce. »Kako so neprevidni,« je dejal; »zakaj
							mesto mene bi bil lahko sedel kak nemški vohun, potem bi jim bilo
							gorje.«</p>
						<p>Ker je bila že noč, se mi je ponudil, da me po največji samoti pospremi
							proti domu. Med potjo sva dosti govorila. Glavno, kar je rekel, je, da
							bo zdaj moral biti bolj previden, da pa se bo držal dogovorjenega
							načrta, ker ima pripravljene ponarejene dokumente. Glede partizanov pa
							je rekel, da je tako početje zdaj nespametno, ker še ni čas za to; »v
							ozadju so prav gotovo komunisti«.</p>
						<p>Drugi večer je potem prišel v Mengeš ter se ustavil pri nas. Kakor po
							navadi je spovedoval in zgodaj zjutraj maševal, pridigal in obhajal. Vse
							svoje stvari je nosil v svoji aktovki: »roket«, kozarec za kelih itd.
							(Za kelih mu je služila čaša, mali kozarec.) Ker je bilo zaradi Nemcev,
							zdaj po prvem partizanskem nastopu, zelo nevarno, smo mu poslej aktovko
							vozile naprej v določene kraje ženske, da je on prazen potoval. Iz
							Mengša je odšel naprej proti Ihanu in Dolu. Pozneje se je še večkrat
							vrnil v Mengeš in je enkrat maševal celo v zavetišču.'</p>
						<p>Glede maše v zavetišču se Marija Pavli verjetno moti, ker vemo iz
							Marjanovega pripovedovanja, s kakim nezaupanjem so ga sprejeli zaprti
							sobratje. </p>
						<p>Gospa Angela Borštnar Aleševa takole pripoveduje:<pb n="031"/>
						</p>
						<p>‘Odpeljali so nam vse duhovnike in ostale inteligente. Duhovnike so
							zaprli v Škofove zavode v Št. Vidu, jih silno poniževali in nato izgnali
							v Srbijo. Na Gorenjskem smo ostali tako rekoč sirote, pustili so le
							nekaj starih in bolnih duhovnikov. Več mesecev smo bili brez vsake
							duhovne oskrbe. Takrat je bil naš narod še tako veren, da je bila
							največja nesreča, če je kdo umrl nepreviden. Tudi za tistega, ki ni bil
							preveč veren. Skratka, pri nas je bil na smrt bolnemu človeku bolj
							zaželen duhovnik kot zdravnik. </p>
						<p>Lahko si vsakdo predstavlja, kakšen udarec je bil za naš narod. Vendar
							včasih, ko nihče ne pričakuje, pride rešitev kakor po čudežu. Ne vem s
							čim si človek zasluži tako srečno smrt, kot ti starčki in bolniki,
							katerim je mlad duhovnik Marjan Kremžar kot rešilni angel prinesel sveto
							popotnico. Tvegal je svoje življenje, ker je prekoračil mejo med
							ozemljem, okupiranem po fašistih, in ozemljem, okupiranem po nacistih.
							Kdor je poznal takratne razmere, bi to imel za blaznost.’</p>
						<p>V pismu, ki ga je pisal tedanji visokošolec Peter Markeš iz Barcelone
							Francetu Kremžarju z datumom 2. maja 1950, beremo, »da je bil pokojni g.
							Marjan nekaj dni pred katastrofo v Dražgošah. Tudi sem slišal, da je
							bila večina pobitih teden dni prej pri spovedi in obhajilu.«</p>
						<p>Bolnišnico na Golniku so kot vse podobne ustanove sicer prevzeli Nemci, a
							osebje, predvsem sestre redovnice, je bilo slovensko. Z eno od sester se
							je Marjan domenil, da mu bo omogočila obisk slovenskih bolnikov. Res se
							je nekega dne pripeljal s kolesom k zadnjim vratom bolnišnice mlad
							mehanik, ravno pred časom, ko je bil redni obhod zdravnikov, ki so od
							postelje do postelje pregledovali bolnike. Ker so bili v sobah pomešani
							nemški in slovenski bolniki je moral biti Marjan silno previden. Sestra
							ga je, preoblečenega v zdravnika, spremila do prve sobe, katero so
							pravkar zapustili tamkajšnji zdravniki in Marjan je pogumno stopil skozi
							vrata. Sklonil se je k vsakemu bolniku posebej. Če je bil ta Nemec, ga
							je malo pretipal, zmajal z glavo pa stopil k drugi postelji. Slovencem
							je tiho zaupal, da je duhovnik. K nekaterim se je na posteljo usedel,
							kdor je hotel, ga je spovedal in obhajal, sicer pa je rekel kako
							spodbudno besedo in stopil k naslednjemu.</p>
						<p>Ko je slišal, da je uradna zdravniška ‘vizita’ zapustila sobo pred njim
							se je tudi on pomaknil za njimi. Tako je obiskal vse bolnike. Ko je
							svojo nalogo opravil, se je vrnil v sobico, kjer ga je čakala sestra in
							se pred njo spet prelevil v mehanika, sedel na kolo in izginil pred
							nosom nemške straže.</p>
						<p>Svoje spomine na medvojno delo duhovnika Marjana Kremžarja je povedala
							tudi sestra Jožefa iz Karmela Himmelau na Avstrijskem:</p>
						<p>‘Bil je izreden duhovnik. Imel je poseben dar in posebno milost, da je v
							tistih težkih časih mogel narediti toliko dobrega. Bil je vedno
							zasledovan in preganjan od Nemcev, pa vendar je v popolnem pozabljanju
							nase prinesel drugim izredno veliko notranjo tolažbo in moč. On nas je
							tudi zelo razveselil. Zaradi tega je vreden globokega spoštovanja!
							Vreden, da se o njem piše.’</p>
						<p>V nepozabnem spominu je s. Jožefi ostalo srečanje z njim na roženvensko
							nedeljo leta 1941 ali 1942 v Šentjoštu nad Kranjem. ‘Že v zgodnjih
							jutranjih urah, ko je bilo še temno, so se odpravili peš iz Šenčurja pri
							Kranju na Šentjošt. Hodili so posamič, da bi ostali neopaženi pred
							Nemci. Tisti dan je bila sveta spoved, sveta maša in nagovor, ki pa ni
							bil v cerkvi, pač pa pri mežnarju nad hlevom. To je bila nepozabna,
							najlepša nedelja. ‘Toliko veselja!’ Gospod Kremžar je bil zelo narodno
							zaveden. Ob koncu srečanja je želel, da so dekleta zapela pesem
							‘Slovenec sem, Slovenka sem!’ To pesem sestra Jožefa še vedno dobro
							zna.’</p>
						<p>Gospod Marjan Kremžar je po njenem pripovedovanju izreden človek – po
							darovih, ki mu jih je Bog dal, da je v težkih časih tolažil in krepil
							ljudi. Sestra Jožefa se spominja, da je bila pri njem pri spovedi in
							pravi, da tega ne bo nikoli pozabila. Ker je tudi mučenec – ker je
							potrdil besede z dejanji – je vreden, da se ohrani njegov spomin.</p>
						<p>Ne vemo, kaj je nagnilo kaplana Marjana, da je prenehal z delom na
							Gorenjskem in se odločil za odhod med izseljene rojake v Srbijo. Eden od
							razlogov je bil že omenjeno povečanje nevarnosti, ne le zanj, temveč za
							vse, ki so mu pomagali. Da ta nevarnost ni bila namišljena, potrjuje
							dejstvo, da so kasneje partizani mučili in umorili enega od njegovih
							najzvestejših sodelavcev, Vinka Pucka z Vira. Drugi razlog je bil, da so
							medtem Nemci nekaterim starejšim duhovnikom, ki so jih imeli spočetka
							zaprte, pustili do neke mere opravljati dušnopastirsko službo. Ljudje
							niso bili več tako duhovno zapuščeni, kot je bilo to prve mesece po
							okupaciji. Končno je nagnila tehtnico verjetno želja škofa Rožmana, da
							bi nekdo ponesel duhovno pa tudi tvarno pomoč rojakom, ki so jih bili
							Nemci izselili in ki so bili takrat poseljeni večinoma po južni Srbiji. </p>
						<p>Marjan je potoval v Srbijo trikrat. Od časa do časa se je vračal, da je
							dobil v Ljubljani na škofiji novo podporo za izgnance. Večkrat je
							omenil, da je pri mnogih rojakih v Srbiji dobrodošel <pb n="032"
							/>predvsem zaradi darov, ki jih je prinašal, in da ga le redki cenijo
							kot duhovnika. Ne glede na to, koliko jih je bilo, ki so si želeli
							duhovne opore v tujem svetu, je bil trdno prepričan o neizmerni
							vrednosti in nenadomestljivosti vsake duše in je zato vestno obiskoval
							vse kraje v Srbiji, kjer je zvedel, da živijo slovenski izgnanci.
							Vendar, kot beremo v spominskem članku, ki ga je več kot leto po njegovi
							smrti objavil dnevnik Slovenec, je nekoč, ko se je vrnil s svoje
							apostolske poti po Srbiji, potožil: »Delo v Srbiji je naporno in malo
							zaleže, slovenska inteligenca tam je močno odtujena Bogu.«</p>
						<p>Priprave za pot v Srbijo so bile bolj zapletene, kot so bile za njegovo
							dotedanje dušnopastirsko delovanje po Gorenjski. Treba je bilo dobiti
							dovoljenje za pot v Srbijo. Rešitev je našel v Trnovem, v osebi neke
							invalidke, ki je imela od mednarodnega Rdečega križa dovoljenje za
							potovanje v Beograd, tako zase kakor za enega spremljevalca.
							Spremljevalec je bil duhovnik Marjan Kremžar.</p>
						<p>Vsak potnik je imel dovoljenje poleg osebne prtljage še do enega zaboja.
							Tako so pomladi leta 1942 polnili v trnovskem župnišču dva velika zaboja
							s pomočjo za izseljence. Tako zaboja kakor invalidna gospa in duhovnik,
							ki jo je spremljal, so prišli z vlakom brez težav v Beograd. Tu se je
							novi kaplan takoj priglasil pri nadškofu dr. Ujčiču, ki mu je nakazal
							delovno okrožje v krajih, kjer so prebivali slovenski izgnanci. V
							neznani srbski pokrajini je čakala mladega duhovnika nova, težavnejša
							naloga od prejšnje.</p>
						<p>Tridesetega januarja leta 1950 je gospod Viktor Zakrajšek, ki je bil med
							vojno dekan v Nišu, poslal očetu Francu Kremžarju pismo, v katerem
							opisuje delovanje njegovega sina Marjana v Srbiji. To pismo je, poleg
							Marjanovega skopega pripovedovanja domačim, do sedaj edini vir, s
							katerim je mogoče do neke mere obnoviti njegovo apostolsko pot med
							slovenskimi izgnanci v Srbiji. Takole pravi:</p>
						<p>‘Kaplan Marjan Kremžar je po prihodu v Srbijo prevzel dušno pastirstvo
							nad slovenskimi izgnanci v Kruševcu in tamkajšnji okolici. / … / Povsod
							si je pridobil srca vseh izgnancev, le v Ribarski Banji je naletel na
							težave. Tam je bilo nekaj Slovencev – med njimi zlasti neka Deklevova
							družina – ki so mu nagajali in ga tožili oblastem. Napoti jim je bil kot
							duhovnik. Tudi druge verne Slovence so tam terorizirali. </p>
						<p>Ko se je Marjan po božiču 1943 vrnil iz Slovenije, je napravil načrt za
							obisk vseh krajev v svojem delokrogu, kjer so bili izgnanci. Vse je prej
							pisno obvestil. Tudi v Ribarsko Banjo je sporočil, da pride tja 8.
							februarja zvečer.’</p>
						<p>V tem odstavku Zakrajškovega pisma sta očitno dve pomoti. Ker je bil
							Marjan Kremžar o božiču 1943 že davno mrtev, se pripoved gotovo nanaša
							na božič leta 1942. Tudi mesec njegovega napovedanega prihoda v Ribarsko
							Banjo je bil po vsej verjetnosti marec in ne februar, ker so ga umorili,
							kot vemo, na poti tja meseca marca leta 1943.</p>
						<p>‘Nosil je s seboj tudi več denarja in nekaj paketov za izgnance, kar je
							bilo za njih poslano iz Ljubljane od svojcev. Popoldne je bil usodnega
							dne v vasi Šiljegovac, ki je kaki dve uri oddaljena od Ribarske Banje.
							Tu so ga naši ljudje svarili, naj nikar ne hodi naprej, ker je njegovo
							življenje v nevarnosti. Ni se dal pregovoriti in odšel je z izjavo:
							»Pisal sem, da pridem, in čakajo me. Moram iti.«</p>
						<p>V Banji so ga čakali nekateri Slovenci v tamkajšnjem gostilniškem
							prostoru. Pri drugi mizi je sedela skupina domačinov – četnikov in pila.
							Naenkrat stopi v sobo mlajši fant in enemu domačinov nekaj na tiho pove.
							Cela skupina je takoj vstala, preostalo pijačo izročila Slovencem in
							odšla. Marjana pa tisti večer Slovenci niso pričakali. Ko je stopal
							proti Banji so stopili pred njega neznanci – najbrž oni iz gostilne – in
							ga povabili, naj gre z njimi. Vodili so ga seboj, ni se upiral, mimo
							dveh vasi, a naprej je sled izginila. Govorilo se je med ljudmi, da so
							ga v gozdu ubili, – zaklali, mu pobrali njegove stvari in ga zakopali.
							Ljudje so vedeli povedati, da so videli pozneje, kdo nosi njegovo obleko
							in kdo njegove čevlje, a kaj bolj določenega ni hotel ali si ni upal
							nihče povedati. Tudi ko je podpisani po osvoboditvi uradno poizvedoval,
							ni mogel niti toliko izvedeti, kolikor je tu navedenega.</p>
						<p>Iz vsega, kar se je dalo dognati, je skoraj gotovo, da so bili nekateri
							Slovenci krivi njegove smrti, in sicer iz sovraštva do Cerkve in
							duhovnika. Umor pa je menda izvršil Rašinski odred Mihailovićevih
							četnikov, po drugi, bolj verjetni verziji pa je to izvršil neki odred
							bivših četnikov Koste Prečanca, ki se je sam pridružil Draži
							Mihailoviću, a njegovi ljudje mu niso vsi sledili in so nekateri odredi
							na svojo roko hajdukovali, drugi pa so se pridružili Nediću, drugi zopet
							partizanskim odredom. V skupini, ki ni bila še opredeljena, ki je
							usmrtila Marjana, so bil baje: dva brata Babić iz Kruševca, neki Nandić
							iz Niša in neki Stanić iz Beograda. Delo je izvršil Babić mlajši. Tu
							navedenih podatkov pa nisem mogel do konca preveriti. Največ bi mogel o
							tem povedati pač Beloglavec. Od omenjene četvorice pa ni menda nobeden
							ostal živ.’</p>
						<p>Kako mesto iz Zakrajškove pripovedi je vendarle mogoče dopolniti z
							vestmi, ki so ustno prihajale med vojno do Marjanovih domačih. Ko <pb
								n="033"/>
						</p>

						<figure>
							<graphic url="slike_z_89/z_89_13.png"/>
							<head>Na desni novomašnika Marjana Kremžarja poleg njegove mame in dr.
								Kuharja sedi prof. Ernest Tomec. Na skajni desni v prvi vrsti stric
								dr. Karel Capuder, poleg njega moščanski župnik Miha Jenko, na sredi
								poleg njega pravnica Donata Capuder. V drugi vrsti za dr. Capudrom
								stoji tedaj še bogoslovec Peter Križaj, ki so ga kasneje komunisti
								obsodili in usmrtili na drovišču osrednjih zaporov na
								Miklošičevi.</head>
						</figure>
						<p>pravi, na primer, dekan Zakrajšek, da so skoraj gotovo krivi smrti
							duhovnika Marjana neki Slovenci, ima verjetno v mislih skupino, ki je
							organizirala med rojaki v Ribarski Banji Osvobodilno fronto. Ti ljudje
							so baje med Srbe trosili vest, da bi tamkajšnji Slovenci prestopili v
							pravoslavje, če ne bi bilo ‘popa’, ki to preprečuje. </p>
						<p>Marjan je tudi pravil domačim, kako se z vsako vožnjo v Srbijo bolj
							spreminja v poštarja. Na prvi vožnji je v spremstvu že omenjene
							invalidke prevažal dva zaboja socialne pomoči, ki jo je pošiljala
							ljubljanska škofija. Kasneje, posebno pri zadnji vožnji, pa se je
							nabralo toliko zasebnih pošiljk, da je Marjana resno skrbelo, kako bo
							vse spravil do Beograda. Hkrati pa je omenil, da ne more ničesar
							odkloniti, ker so rojaki v Srbiji res hudo pomoči potrebni, pa tudi, ker
							ga marsikje ne bi posebno radi sprejeli, če bi prišel med nje praznih
							rok.</p>
						<p>Del zime 1942 je prebil kaplan Marjan v trnovskem župnišču, med tem ko je
							pripravljal svojo tretjo pot v Srbijo. Nekega zimskega večera, ko je
							sedel v svoji sobi v trnovskem župnišču sredi živahnega pogovora z
							laičnima prijateljema iz visokošolskih let, je kaplan Kremžar izkusil,
							da je medtem tudi Ljubljana postala nevarno mesto: nenadoma se odpro
							vrata in v sobo stopi mlad moški s pištolo v roki. Fantje so vedeli, da
							ne gre za priložnostni obisk. Presenečenje, ki jih je sprva otrpnilo, je
							trajalo malo časa. Prijatelja sta kot bi trenil izginila za vrati majhne
							kopalnice v kotu, kaplan, ki je bil bližje vrat, pa je skočil na moža s
							pištolo. Ta je bil očitno tudi presenečen in ni takoj ustrelil, ker je
							našel v sobi namesto enega duhovnika tri skoraj enako napravljene fante.
							Marjan ni bil močne postave, a ker se je v neznanca zaletel, ga je podrl
							na tla. Napadalec, ki mu je orožje pri tem padlo iz rok, se je hitro
							pobral in ušel, Marjan pa je prepričal prijatelja za vrati kopalnice, da
							je nevarnost minila. Potem je pobral pištolo, ki je ležala na tleh, in
							jo smeje kazal, češ: »Naš vojni plen!« Takrat so se šele zavedeli, kako
							to, da so jo tako poceni odnesli. Napadalec ni streljal, ker se mu je
							naboj v pištoli zaskočil. Vsi znanci in domači so imeli kasneje
							priložnost videti ta naboj, ki je bil za duhovnika Marjana znak
							Marijinega varstva. </p>
						<p>Župnik Lavrih pove v že omenjenem pismu, kako so gledali na Marjanovo
							delovanje v Srbiji v tistem času njegovi sobratje: ‘Šel je v Srbijo
							iskat slovenske duše. Spet smo slišali o njem vse sorte vragolije, kako
							je bil Marjan iznajdljiv, samo da je prišel do slovenskih beguncev
							(izgnancev) in jim prinesel tolažbe. Pri svojem misijonskem delu je
							Marjan izgubil svoje življenje kot mučenec za Kristusa. Tako gledam jaz
							nanj in se mu priporočam v svojih molitvah.’ </p>
						<p>Vest o smrti kaplana Marjana Kremžarja je prišla v Ljubljano z veliko
							zamudo. Dolgo se je govorilo, da je izginil, a nihče ni vedel, kaj naj
							bi se zgodilo. V drugi polovici novembra, kmalu po tem, ko je padel v
							Grahovem njegov brat France, so iz Beograda potrdili, da je bil Marjan
							umorjen. Šele veliko kasneje se je zvedelo za datum njegove smrti.
							Zaklali so ga v bližini Ribarske Banje 9. marca v letu Gospodovem 1943.
							Njegovega trupla niso našli.</p>
						<p>
							<pb n="034"/>
						</p>
					</div>
				</div>
				<div type="div2">
					<head>Josip Šimenc in Rožmanova kongresa v Bogoljubu</head>
					<docAuthor>Marijan Smolik</docAuthor>
					<div type="div3">
						<p>V zadnji številki Zaveze (88) je bilo objavljenih nekaj odlomkov
							»preroških« pridig in uvodnikov v <emph>Bogoljubu</emph> urednika Josipa
							Šimenca. Menda so našli hvaležne bralce, ker me je urednik Zaveze
							povabil, naj poiščem še kaj zanimivega v takrat najlepši verski reviji
							pri nas.</p>
						<p>Morda bo zdaj, ko smo doživeli pokop škofa dr. Gregorija Rožmana v
							ljubljanski stolnici, zanimivo brati, kaj so pisali ob začetku njegovega
							škofovanja leta 1930 in ob obeh »njegovih« veličastnih kongresih –
							evharističnem 1935 in Kristusa Kralja 1939.</p>
						<p>Leta 1930 J. Šimenc še ni bil med uredniki, tudi kakega njegovega
							podpisanega članka ni; vsebinsko in oblikovno pa je zelo lep pozdrav
							Marijinih družb (kongregacij) novemu škofu. V njem premišljujejo o
							škofovem geslu o križu:</p>
						<p>V tem letu je bil v Zagrebu evharistični kongres za Jugoslavijo, ki so ga
							seveda predstavili v reviji. Zato je razumljivo, da se je ljubljanski
							»Rožmanov« kongres leta 1935 imenoval Drugi evharistični kongres za
							Jugoslavijo. Vsebinsko enak kongres, ki je bil v Mariboru leta 1934, je
							bil škofijski. O njem je izšla knjiga <emph>Evharistični kongres</emph>,
							ki so jo predstavili tudi v Bogoljubu 1935, str. 67.</p>
						<p>V istem letniku te revije pa lahko beremo vabilo na ljubljanski kongres
							(str. 2). Leta 1934 sta ga podpisala škofa Rožman in Josip Srebrnič, ki
							je bil nekoč profesor na ljubljanski Teološki fakulteti, takrat pa je
							bil škof na otoku Krku in predsednik stalnega odbora za Evharistične
							kongrese.</p>
						<p>Škof Rožman je takrat povabil k molitvi za uspeh kongresa (str. 50/51,
							dobeseden prepis, nekateri izrazi so zdaj starinski):</p>
					</div>
					<div type="div3">
						<head>Molimo za popoln uspeh Evharističnega kongresa</head>
						<p>Evharistični kongres, ki ga nameravamo letos prirediti v Ljubljani od 28.
							do 30. junija, ne sme biti samo zunanja manifestacija naše vere v
							Jezusa, ki prebiva pod podobo kruha med nami, ampak mora trajne sadove
							roditi v naših dušah. V vseh dušah! V tistih, ki se bodo kongresnih
							slovesnosti udeležili, in tudi v tistih, ki ne bodo mogli priti v
							Ljubljano, a najbolj še v tistih, ki doslej prav nič vere ne kažejo v ta
							presveti Zakrament. Kongres mora vzbuditi novo in globoko vero, trdno
							zaupanje in posebno gorečo ljubezen do Jezusa, da bo vse naše življenje
							odslej v žaru in toploti presvetega Rešnjega Telesa. Ne samo po ulicah
							ob procesiji in po cerkvah ob sv. mašah kongresa mora Jezus zmagoslavje
							obhajati, ampak še bolj v dušah, človeškim očem skrito, a resnično in
							globoko, da nobena duša več na Jezusa ne bo pozabila.</p>
						<p>Uspeh kongresa mora biti nadnaraven. A tak uspeh je velika milost, katero
							moramo sebi in drugim izprositi. Zaradi tega je bil prvi poziv, ki ga je
							izdal pripravljalni odbor, poziv k molitvi. Vsi verniki morajo moliti in
							sicer mnogo moliti za popolen uspeh kongresa.</p>
						<p>Hvala ljubemu Bogu – prvi poziv je našel odprte duše. Začelo se je povsod
							z veliko vnemo moliti. Od raznih strani prihajajo poročila, kako in
							koliko se moli v namen kongresa. Kako tolažilna so takšna poročila!
							Navdajajo nas s trdnim upanjem, da bo Bog naše delo blagoslovil.
							Pomnožujejo že itak veliko vnemo in požrtvovalnost vseh, ki v
							pripravljalnem odboru delajo. Naj izdam samo nekaj primerov molitvene
							akcije.</p>
						<p>Provincialno predstojništvo uršulinskega reda je sporočilo: Z velikim
							veseljem smo se odzvali Vašemu blagemu vabilu k molitvi za blagoslov
							Evharističnega kongresa. Redovnice vseh naših hiš bodo darovale za uspeh
							kongresa do konca junija vsa sveta obhajila, vse svete maše, ves oficij,
							vse ure molitve, obiske Najsvetejšega in vse žrtve. Vsak dan se bo pri
							dvakratnem skupnem obisku Najsvetejšega molila molitev, ki je v ta namen
							priporočena. Poleg tega so si posamezne redovnice izbrale svoj
							»Evharistični dan«, nekatere vsak teden po enega, druge enega ali dva na
							mesec. Ta dan bodo preživele bolj zbrano, večkrat bodo obiskale Jezusa.
							… /<emph>podobno velja za gojenke, a ne prepisujem</emph>/ …</p>
						<p>V zavodu sv. Stanislava opravljajo vsi gospodje duhovniki, ki niso pri
							gojencih v službi, vsak četrtek skupno uro molitve za uspeh kongresa.
							Člani pripravljalnega odbora pa imajo vsak mesec skupno kratko
							rekolekcijo pred Najsvetejšim.</p>
						<p>Te primere sem povedal z namenom, da bi se vzbudili še drugi goreči in
							stanovitni molilci. Če bomo vsi verniki skozi vse mesece do kongresa
							goreče molili, potem bo imel kongres brez dvoma popolen uspeh. Prosimo
							pa tudi za ugodno vreme, da se bo slovesnost kongresa mogla vršiti v
							večjo slavo božjo. Edini <pb n="035"/>
						</p>

						<figure>
							<graphic url="slike_z_89/z_89_14.png"/>
							<head>slika</head>
						</figure>
						<p>namen, ki ga imamo in bomo imeli pri kongresu, je: slava in čast in hvala
							in zahvala Jezusu, našemu Bogu in Odrešeniku, v zakramentu presvetega
							Rešnjega Telesa.</p>
						<p>+ Gregorij Rožman, škof ljubljanski</p>
						<p>Napovedali so (str. 66) posebno mladinsko mašo na ljubljanskem stadionu
							29. junija. /<emph>Zame je to poseben spomin, ker sem bil pri tej maši
								deležen tudi sv. obhajila, leto prej sem bil namreč na Koroški Beli
								pri prvem sv. obhajilu. O stadionu sem pisal v Zavezi 18/2008, str.
								51–55.</emph>/</p>
						<p>V aprilski številki 1935 (str. 94) so objavili vabilo, naj bi na višinah,
							kjer bodo dobro vidni, postavili mogočne križe, ki naj bi bili »kot
							zunanja pobuda za kongres in kot znaki evharističnega življenja med
							nami«. /<emph>Nad te križe pa so se tedaj in pozneje »spravili«
								brezverni rojaki in mnoge požagali, ali pa vrgli v prepad, kakor
								tistega na Škrlatici, ki ga je blagoslovil škof Rožman. Tudi ta in
								mnogi drugi so zdaj spet obnovljeni.</emph>/</p>
						<p>V junijski številki (str. 139) beremo: Kako strašno versko razdejanje,
							kako divje družabne razmere povzročajo sodobne zmote, nas prepričuje
							fašistični rasizem v Nemčiji in drugod, nas uče prisilne delavnice,
							armade zapuščene, nevzgojene, podivjane in nemoralne mladine na Ruskem,
							ter obupni klici vseh, ki jim boljševizem ni še uničil vere. … Jedro in
							vsebina vzvišenega nauka, ki ga nam je prinesel Kristus Kralj, naš
							evharistični Zveličar, je izražena v besedah: pravica in ljubezen. …
							Jezus v presvetem Rešnjem Telesu je naša rešitev!</p>
						<p>Zastopnik svetega očeta na Evharističnem kongresu je imenovan. Iz Rima je
							došlo po nuncijaturi v Beogradu, da je papež Pij XI. to častno
							zastopstvo poveril kardinalu Avgustu H l o n d u, metropolitu Poljske.
							Gotovo je vse Slovence razveselilo to sporočilo, saj je nadškof Hlond
							odlična osebnost v kardinalskem zboru, saj je član poljskega naroda in
							iskren prijatelj Slovencev. S svojim spremstvom bo za časa bivanja med
							nami stanoval v prostorih križevniškega reda.</p>
						<p>Str. 220 (Oktobrska številka 1935 ima na naslovnici pogled v kapelico sv.
							male Terezije v karmeličanskem samostanu na Selu, ki se je po zadnji
							vojni /1951/ morala umakniti širši cesti in bencinski črpalki, ostala je
							samo hiša duhovnika spirituala, od 1978 provincialat redovnikov
							minoritov – Zaloška 58 s kapelo sv. Maksimilijana Kolbeja. Nekaj
							karmeličank je še ostalo v tej hiši, druge so večinoma šle v </p>

						<figure>
							<graphic url="slike_z_89/z_89_15.png"/>
							<head>slika</head>
						</figure>
						<p>tujino. V njihovi kapeli sem še kot bogoslovec včasih maševal. Rajne so
							sprva pokopavale na domačem »vrtu«, zdaj so prekopane pri Sv. Križu na
							Žalah.)</p>
						<p>Škof Rožman je v isti številki revije na str. 228 zapisal:</p>
						<p>»Priporočam vam, da pomagate graditi župno cerkev v Mostah, ki naj bo
							spominska cerkev na Evharistični kongres, posvečena sv. Družini, od
							katere imamo presveto Evharistijo.« <emph>To je povedal v pridigi v
								stolnici 28. junija 1935. Na str. 230 je tudi risba načrtovane
								cerkve, ki je takrat niso zmogli postaviti in šele po dolgih letih
								lesenega provizorija je 1979/81 tam nastala sedanja, a drugačna
								cerkev arhitekta Ivana Breganta. </emph>
						</p>
						<p>Na str. 220 beremo naslednje besede, ki so nam lahko prehod na opis
							drugega Rožmanovega kongresa leta 1939:</p>
					</div>
					<div type="div3">
						<head>Zakaj praznik Kristusa Kralja</head>
						<p>Deset let bo že, odkar je papež Pij XI. razglasil okrožnico, ki se
							začenja z besedo »Quas primas … «. Ta okrožnica pomeni javno razglašenje
							Kristusa kot Kralja. … Danes božji <pb n="037"/>Zveličar ne potrebuje,
							da bi ga šele ljudje delali in volili za kralja. J e z u s j e k r a l
							j, če ljudje hočejo ali nočejo; Jezus je naš najvišji postavodajalec.
							Njegov Oče v nebesih, večni Bog, ga je postavil za kralja, ga je dvignil
							– kakor govori sveto pismo, nad vsa oblastva in nad vse moči in
							dostojanstva; vse je položil pod njegove noge. … Kaj pa je papež Pij XI.
							s proglašenjem Kristusa kot Kralja hotel doseči?</p>
						<p>Kristus sam je nekoč zavračal one častilce, ki pravijo samo »Gospod,
							Gospod«. Pa ta vrsta ljudi še ni izumrla. Hvalijo se morda z vero,
							spoznavajo Kristusa z usti in v srcu, dejanj krščanskega življenja pa
							manjka. To praznoto, te vrzeli dejanskega krščanstva je hotel papež Pij
							XI. napolniti.</p>
						<p>V decembrski številki revije (1935) je urednik Anton Čadež na str. 267
							objavil daljši članek:</p>
					</div>
					<div type="div3">
						<head>Kongresi Kristusa Kralja</head>
						<p>Tak svetovni kongres je bil tudi v Salzburgu v dneh od 24. do 28. oktobra
							1935. … Bolj široko so razpletene misli v nemški knjigi slovenskega
							duhovnika Janeza Kalana »Regnum Christi«.</p>
						<p>Na zemlji živi danes blizu 2000 milijonov ljudi. Med temi je več kot
							polovica nekrščenih: poganov, mohamedanov in židov. Kristjanov je slaba
							tretjina, med njimi ogromno milijonov takih, ki so v razkolu ali v
							raznih zmotah. Pravih katoličanov naštevajo do 350 milijonov. Toda ali
							so ti milijoni p r a k t i č n i katoličani? … Prvi in glavni namen teh
							kongresov je ustvariti med katoličani vsega sveta obrambno moč zoper
							tiranijo brezverstva, zoper versko malobrižnost; ustvariti pa tudi
							skupno propagandno d u h o v n o a r m a d o za razširjevanje kraljestva
							Kristusovega na zemlji. Ali ni katoliška Cerkev skupna, enotna
							vzajemnost? Je. Ali kaj, ko se danes tako šopiri vera pretiranega
							nacionalizma, ki ima za posledico, da se med enim in drugim narodom
							poraja nezaupanje, razpalja protivnost in sovraštvo, grade zidovi
							nedotakljivosti. Saj nam je živ dokaz vsega tega sodobna Nemčija; saj
							nas skušnja uči, kako je radi oboževanja narodnosti v nekaterih deželah
							celo zabranjeno, da bi smeli duhovniki otrokom v šoli razlagati
							zveličavne resnice v materinem jeziku. (<emph>Najbrž si ni upal
								zapisati, da to delajo fašisti na Primorskem.</emph>)</p>
						<p>Kongresi Kristusa Kralja pa kličejo v svet vsem, ki so podložni, in vsem,
							ki imajo oblast: Katoliško moramo misliti, katoliško čutiti, </p>

						<figure>
							<graphic url="slike_z_89/z_89_16.png"/>
							<head>Novi ljubljanski škof dr. Gregorij Rožman</head>
						</figure>
						<p>katoliško govoriti, katoliško delati! … Kako so povezane med seboj
							framasonske lože vsega sveta? … Brezbožna internacionala je pod vodstvom
							ruskih tiranskih mogotcev izdala oklic: »Proletarci vsega sveta –
							združite se!« Borci Kristusovi pa moramo slušati povelje: Katoličani
							vsega sveta, zdramite se, strnite se v složnosti in vzajemnosti v skupno
							falango za najvišje vrednote človeštva, za kraljestvo Kristusovo na
							zemlji, za blagor sveta. To je vzvišeni cilj in vodilo mednarodnim
							kongresom Kristusa Kralja.</p>
						<p>Na zadnji strani revije tega leta je tudi sporočilo, da bo prihodnje leto
							1936 <emph>Bogoljub</emph> urejal stolni kanonik Jož/ef/ Šimenc.</p>
						<p>V letu Kongresa Kristusa Kralja 1939 je Šimenc objavil članek
							»Protiverski boj rdečih na Španskem«, ki bi bolj sodil v naš prejšnji
							izbor njegovih spisov, zato ga tu ne prepisujem. Takratni opisi nam
							nepojmljivih grozodejstev z imeni žrtev so uradno potrjeni z
							razglasitvijo številnih blaženih španskih mučencev <pb n="038"
							/>(nekateri pa so še med čakajočimi, ker je treba vsak primer natančno
							raziskati in dokazati).</p>
						<p>Julija 1939 je dr. Janez Jenko napisal daljše povabilo: Na kongres
							Kristusa Kralja, za njim pa je natisnjena Šimenčeva (J. Š.)
							spodbuda:</p>
					</div>
					<div type="div3">
						<head>Ta je Kralj!</head>
						<p>Pod tem naslovom je izdal fermski nadškof Ercole Attuoni v Italiji za
							letošnji post obširno pastirsko pismo (98 strani) o Kristusu Kralju. V
							zahvalo, da mi je podaril en izvod te lepe knjige, naj prevedem nekaj
							odstavkov.</p>
						<p>Kristus kraljuje v nas po veri, ljubezni in češčenju.</p>
						<p>Kraljuje po veri v stari ženici, užaloščeni materi, ki trepetaje posluša
							napade svojega učenega in nevernega sina in ki v njegovo Srce polaga
							zveličanje sadu svojega telesa.</p>
						<p>Kraljuje po veri v bogonadarjenem učenjaku, ki se klanja božjemu Umu in
							se spušča v brezdna božjega življenja, da bi si odgovoril na vprašanje:
							»Zakaj verujemo?«</p>
						<p>Kraljuje po veri tistega, ki se je komaj rodil, pa prosi daru vere po
							drugih in ga prejme v dušo tako, da ne ve kdaj, in po veri tistega, ki
							umira in sprejme vero, kakor bi zgrabil za rešilno desko, ki mu je
							priplavala nasproti, ko je tonil v smrtnem boju.</p>
						<p>Kraljuje v bliskovitih dokazih vernosti tudi v ponižnosti
							najpreprostejšega življenja ob zakajenem ognjišču, kjer kostanj poka na
							ognju; prav tako pa tudi v velikih delih neustrašenega vodnika armad in
							ljudstev, ki vrhajo prepade in nižajo hribe, da naravnajo pota
							Gospodovemu kraljestvu.</p>
						<p>Kraljuje v vernosti rimskih papežev, neugasnih svetilnikov na vrhu
							najvišjega griča zemlje, ki mirno in gotovo, neustrašno in nepremagljivo
							kažejo vsemu svetu luč božjega obličja v temo in nevihte, na dobre in
							slabe.</p>
						<p>Kraljuje v veri črnega sužnja, ki umira kot mučenec in ne omahuje, potem
							ko ga je misijonar krstil za ceno življenja.</p>
						<p>Kraljuje v močni veri otroka, ki se je v temni noči izgubil v gozdu,
							naredil križ in zaspal v trhlini starega kostanja. Prav tako pa tudi v
							živi veri prevaranih množic, ki brazdajo morje in se vzpenjajo na gore,
							da bi doživeli pomnožene kruhe, okusili njih sveži vonj in opojno
							sladkost in da bi oklicali Kralja, ki se več ne brani zmagoslavne pesmi
							in krono sprejme.</p>
						<p>Kristus kraljuje v češčenju, ki mu ga skazujejo ljudstva od kraja do
							konca zemlje. Ob </p>

						<figure>
							<graphic url="slike_z_89/z_89_17.png"/>
							<head>Bogoljub, avgust 1939</head>
						</figure>
						<p>najkrajšem koraku sončne luči čez zemeljski krog se bude in užigajo
							oltarji in narodi se po vrsti zgrinjajo okrog, da Mu pravijo: »Svet,
							svet, svet!« in da se Mu klanjajo z vsem svojim bitjem in z vsem
							življenjem, ki je zastopnik vsega, kar v stvarstvu je in živi.</p>
						<p>Kristus kraljuje v učnosti blage volje, po kateri prodira v življenje, ki
							ga z zapovedmi usmerja na svoja pota; kraljuje v vsaki ponižnosti in
							čistosti življenja, v vsaki razumnosti, pravičnosti, srčnosti in
							zmernosti; kraljuje v vsaki žrtvi, posebno če te bičajo, s trnom venčajo
							in na križ pribijejo: če te zataje, izdajo in slečejo, pa to rajši
							sprejmeš z vedrim čelom, kot da bi se izneveril Njegovi postavi, pa naj
							si bo Kitajček devetnajstega stoletja, ki se pusti na križ pribiti z
							lesenimi žeblji, ali pa sv. Štefan, ki umira kamenjan v času, ko se še
							niso zaprle oči, ki so videle teči kri s križa v potokih.</p>
						<p>Kristus še posebno kraljuje v ljubezni, ki hrepeni kvišku in dela vedno
							večje kroge; v ljubezni svetnikov, ki se dvigajo proti nebu kakor
							kažipoti in svetilniki, da bi drugi znali ubrati pot, v zanosu ljubezni
							in v tako jasni veri, da skoraj v odsvitu svojih oči kažejo Boga.<pb
								n="039"/>
						</p>
						<p>Kristus kraljuje v ljubezni, ki kroži med brati, ki drhte od hrepenenja,
							da bi Kristusa videli in se ga dotaknili. Radi bi ga sneli s križa, ga
							mazilili in pokopali v srce. Ko ga vidijo, da gredoč ob zoreči pšenici
							ves lačen seže po klasu, bi mu radi dali bolj pšeničnega; in ko ne ve,
							kam bi položil glavo, bi skalo pod njo spremenili v najmehkejšo blazino.
							Potolažili bi ga za vse zatajitve in za vsa izdajstva; prenočili bi ga,
							ko se je utrudil z iskanjem svoje ovčice; potolažili bi ga, ko joka nad
							svojo domovino, in sočustvovali, ker ga boli srce, ko vidi bedne množice
							brez kruha in kakor ovce brez pastirja.</p>
						<p>Kristus kraljuje in zmaguje v bodrilnem smehljaju, ki ga išče, in v
							solzi, ki jo izjoka brat za brata, in v reki krvi, ki so jo prelili, da
							bi ga rešili v nedolžnem človeku.</p>
						<p>Kristus zmaguje, Kristus kraljuje. /<emph>Ta Šimenčev prevod pričuje,
								kako je znal poiskati primerna besedila v tiskanih medijih; tudi iz
								radijskih poročil je nabiral misli, ki jih je vernikom drobil na
								stolniški prižnici ali v tiskanih člankih.</emph>/</p>
						<p>Na str. 163 julijske številke Bogoljuba 1939 so zapisali Rožmanove
							besede, da bo ta kongres največja sedanja katoliška manifestacija.
								/<emph>Ni mogel slutiti, da je ujel zadnji termin pred začetkom nove
								vojne.</emph>/ Iz tujine se je prijavilo 12 tisoč udeležencev, »da
							jih vsi hoteli Slovenije ne morejo sprejeti pod streho«. Odbor prosi
							Ljubljančane, naj ponudijo svoje prostore v uporabo tujcem.</p>
						<p>Na str. 164 so zapisali, »da glas o Sloveniji in Slovencih še nikoli ni
							šel tako daleč po svetu kakor sedaj, ko vse piše in govori o mednarodnem
							kongresu … konec julija, … ime slovenskega naroda bo šlo po vsem
							svetu.</p>
						<p>Maja tega leta je večjo skupino Slovencev sprejel papež Pij XII., ki jih
							je nagovoril s slovenskim pozdravom »Hvaljen Jezus«, nagovor pa sklenil
							s pozdravom »Živeli Slovenci!« /str. 164/</p>
						<p>Avgustovska številka revije ima na naslovnici upodobljeno kovinsko
							kongresno značko, ki smo jo prejeli vsi udeleženci.</p>
						<p>Na str. 169 je Šimenčev prevod krajših spodbudnih stavkov Francoza
							Bellouarda o »Kristusu Kralju pred gospodom Pilatom«.</p>
						<p>V oktobrski številki je urednik Šimenc objavil premišljevanje »Po
							kongresu Kristusa Kralja«, ki ga je nadaljeval in sklenil v decembrski
							številki, ko na str. 269 občuduje dvajset tisoč otrok pri sobotni
							mladinski slovesnosti na kongresnem stadionu. /<emph>Nekaj odlomkov tega
								besedila naj poživi še nekaj fotografij iz Bogoljuba. Posebna knjiga
								z gradivom tega kongresa je izšla pozneje v veliki nakladi. Seveda
								je bogato ilustrirana. Večerni nastop mladine, množično igro luči in
								zvokov je zasnoval Niko Kuret. Besedilo je bilo že natisnjeno, a
								policija je zahtevala spremembe. Natisnili so novo knjižico, ki smo
								jo dobili udeleženci. O tem sem poročal na Rožmanovem simpoziju v
								Rimu 2000 (v knjigi 2001, str. 82).</emph>/</p>
					</div>
					<div type="div3">
						<head>Po kongresu Kristusa Kralja</head>
						<p>Ne vem, ali ste tudi vi opazili, da se je ob kongresu kar naprej govorilo
							o mučeništvu za Kristusa Kralja.</p>
						<p>Najprej v sredo zvečer, ko je v frančiškanski dvorani kanonik Sancho
							pretresljivo popisoval boj španskih katoličanov z brezbožnim komunizmom.
							Tako so to strašno borbo razumeli Frankovi častniki in vojaki, ki so
							umirali s klicem: »Živel Kristus Kralj!« In tako sta ga razumela tudi
							prejšnji in sedanji sveti oče. … Ob ljubljanskem kongresu Kristusa
							Kralja so dvomljivci Pilati z novim poudarkom vpraševali: »Ali si ti
							kralj?« … »Kristus nikoli ne bo kar vidno vladal na zemlji in vedno bo
							le majhna četa rešila krščanstvo za prihodnost« (Kardinal Newman). … Ne
							smete pozabiti, da verni slovenski narod nima verske šole. Naša šola
							namreč po učnem načrtu in učnih knjigah ni skoraj nič bolj verna kot
							francoska. O francoski je pa pred kratkim zapisal znani državnik Andrej
							Tardieu v časopis Journal: »Naša državna šola z redkimi izjemami vzgaja
							materialiste in egoiste (sebičneže). Dečkom, ki vendar čutijo v sebi
							plemenitejše težnje, se ubija v glavo, da treba vsako stvar presojati po
							tem, koliko da nese. Ko so iz teh šol sneli križ, so s tem umorili
							ideal.« … Ne vemo, kakšnim časom in dnevom in uram gremo naproti …</p>
						<p>K sobotni mladinski slovesnosti na kongresu Kristusa Kralja so poslali
							naši vrli katoliški starši iz vseh krajev Slovenije dvajset tisoč otrok.
							… (<emph>Tudi sam sem bil med njimi, hvala Bogu!</emph>)</p>
						<p>A vendar! Bodimo iskreni! Če bo slovenski narod ostal na poti, na katero
							je stopil po svetovni vojski, ali ne bo leta 2000 po Kristusu slovenski
							stadion za slovenske otroke smešno prevelik? … Imenovali bi lahko
							obsežno slovensko mestno župnijo, kjer za vsakih tisoč ljudi na leto
							samo sedemkrat krstijo! Sedem pa je mrtvaško število! … Danski pisatelj
							je prišel do zaključkov, ki si jih komaj upam zapisati. »Varajo se,«
							tako pravi, »kateri mislijo, da se nizko število dvigne z denarnimi <pb
								n="040"/>podporami, z gospodarskimi in socialnimi ukrepi. Danska je
							vse to poskušala, že zato, ker je bila marksistično (komunistično) in
							radikalno socialistično navdahnjena. In kakšen je bil uspeh? Popolnoma
							ničev!« Po njegovem mnenju bi bilo uspešno samo eno zdravilo: »Današnji
							človek mora temeljito spremeniti svoje mišljenje in se spet navdušiti za
							materinstvo in očetovstvo, kakor je to bilo pri naših dedih. Nekateri
							mislijo, da je taka sprememba mišljenja nemogoča. Prav, potem je odveč
							še kaj govoriti. Treba se je sprijazniti s tem, da propademo.« … Stari
							pogani so namreč vsaj verovali v bogove, od katerih so se čutili bolj
							ali manj odvisne; današnji pogan je pa nekdanje bogove zavrgel in na
							njih mesto postavil veliko pogubnejše, ki mu puste popolno prostost:
							svobodno misel, svoboden nauk in … svobodno življenje. In spet je žrtev
							– otrok! … Ni druge rešitve kakor ta, da se družine nravno preporode po
							nauku, ki ga oznanja katoliška Cerkev. To se pravi z drugo besedo:
							Kristus mora kraljevati, in »Povsod Boga, v naše družine. … !«</p>
						<p>In da Kristus mora kraljevati, to je vsem slovenskim družinam na kongresu
							Kristusa Kralja s pretresljivo prepričevalnostjo zaklicalo dvajset tisoč
							otrok.</p>
						<p>Novembra 1939 (str. 242–244) je izšel zanimiv Šimenčev članek:</p>
					</div>
					<div type="div3">
						<head>Leseni konj pred Trojo</head>
						<p>V soboto, dne 30. septembra (<emph>torej že po začetku vojne</emph>) je
							sv. oče Pij XII. govoril zastopnikom poljskega naroda nepopisno lepe
							besede, kakor si jih zna zamisliti samo njegovo očetovsko srce. Poznamo
							že itak njegovo čudovito milino, a še nikoli se ni očitneje razodela
							»dobrotljivost in ljudomilost« očeta vsega krščanstva.</p>
						<p>S solzami v očeh so ga poslušali Poljaki, ko jim je dejal: »Kakor svetel
							oblak v današnji noči vam ostanejo vsi veliki spomini vaše narodne
							zgodovine, ki je celih deset stoletij posvetila službi Kristusu in
							pogosto velikodušni obrambi krščanske Evrope. Na potih, zdaj žalostnih,
							zdaj slavnih, po katerih je hodila Poljska, je teklo že mnogo rek solza
							in hudournikov krvi. V svojem razburkanem življenju je ta narod pretrpel
							ure smrtnega boja in dobe navidezne smrti. Samo ene stvari nikoli niso
							videli v vaši zgodovini in vaša pričujočnost nam zagotavlja, da je tudi
							nikoli ne bodo videli: Poljske, ki bi zavrgla vero ali se ločila od
							Jezusa Kristusa in njegove Cerkve.</p>
						<p>Dežela sv. Kazimira in sv. Jadvige, dežela obeh Stanislavov, sv. Janeza
							Kentskega in sv. Andreja Bobola je v teku stoletij lahko zgubila za
							nekaj časa svojo zemljo, premoženje, neodvisnost: prav nikoli pa ni
							zgubila svoje vere. Nikoli ni zgubila svoje nežne pobožnosti do Device
							Marije, mogočne in blage »Poljske kraljice«.</p>
						<p>Kaj je hotel sv. oče s temi besedami pred vsem svetom pribiti? Prevažno
							resnico, da je bila Poljska obrambni zid in ščit evropskega krščanstva
							pred azijskim poganstvom in barbarstvom! Ne veliko gorovje Ural, ampak
							Poljska je bila vzhodna meja evropskega krščanstva, zlasti potem, ko se
							je bila pokazala najstrašnejša posledica svetovne vojske: naval
							azijskega boljševizma na Rusijo.</p>
						<p>Če le površno pogledamo v zgodovino, vidimo, da je bila Poljska posebno
							pod vladarsko rodbino Jagelonov od 14. do 16. stol. za Evropo velik
							činitelj omike. Varovala je zapadno krščansko omiko in branila, da bi se
							v Evropo ne razlili napadi z Vzhoda. Imela je nalogo, vezati slovanski
							svet in zapadno Evropo in azijskemu svetu prinašati latinsko omiko in
							krščansko vero.</p>
						<p>Če danes sploh imamo evropsko omiko, se moramo za to zahvaliti ne morda
							politiki, ampak duhovnemu delovanju krščanstva. Evropa je hči
							krščanstva. Če bi Evropa prenehala biti krščanska, bi jo použila Azija,
							proti kateri se je morala že toliko boriti. In prav Poljska je bila
							obrambni zid, ki so vanj udarjali vzhodni sovražniki krščanstva; saj je
							ležala ob cesti velikih azijskih vpadov, ki jim Rusija nikoli ni mogla
							kljubovati, ker je bila sama preveč azijska. Poljska pa jih je po
							besedah sv. očeta odbijala s »hudourniki krvi« svojih vedno junaških
							sinov in je tako reševala zapadno omiko, ki ji je grozilo popolno
							uničenje.</p>
						<p>Po pravici je zapisal Ladislav Szabo: »Latinizirana krščanska Evropa je
							velikanska duhovna vrednota. Če bi Poljska izginila iz števila svobodnih
							in neodvisnih držav, bi to pomenilo velikansko nesrečo za vso Evropo, pa
							ne samo za krščansko misel, ampak za vso zapadno omiko. In ta nevarnost
							bi bila danes večja ko v turških časih, zakaj Azija bi segla do Švice in
							do reke Rene, ter bi ogrozila vso Evropo in morda ves svet.«</p>
						<p>To se je zgodilo v nedeljo, 17. septembra 1939, ali prav za prav letošnjo
							Jernejevo noč 23. avgusta. V poznejših časih bo ta datum prav tako važen
							kakor 25. julij leta 611., ko so Arabci iz Afrike pridrli na Špansko in
							premagali zadnjega gotskega kralja Roderika, ali <pb n="041"/>pa kakor
							29. majnik leta 1435., ko je sultan Mohamed II. zavzel Carigrad; ali pa
							če hočete 23. avgust leta 1227., ko je gospostvo umirajočega mongolskega
							carja Čingiskana segalo od Japonskega do Črnega morja.</p>
						<p>A krivico bi delal mongolskim vladarjem, če bi jih stavil v isto vrsto z
							boljševiškimi oblastniki. Saj veri niso bili sovražni, le menili se niso
							nič zanjo. Nasprotno, ko jim je papež kot oče krščanstva poslal svoje
							ljudi, da bi ne delali škode kristjanom, so jih sprejeli z velikim
							spoštovanjem in so se z njimi razgovarjali, kako bi skupaj s kristjani
							udarili po Saracenih.</p>
						<p>Kakih tisoč let pred Kristusovim rojstvom so Grki oblegali mesto Trojo ob
							severnozapadni obali Male Azije. Junaško mesto se jim je upiralo celih
							deset let. Ko so bili oblegalci že prepričani, da trdnjave ne bodo
							premagali, jim je zvijačni vojvoda Odisej nasvetoval, naj zgrade
							velikanskega lesenega konja, v čigar votli trebuh naj se skrijejo
							oboroženi grški junaki. Res so tako storili, vsa ostala grška vojska pa
							je ponoči odplula in se skrila za otok Tenedos.</p>
						<p>Drugi dan so Trojci mislili, da so se Grki zares vrnili v domovino; niso
							se mogli lesenemu konju načuditi in že so nekateri predlagali, da se mu
							odpro mestna vrata ali prav za prav, ker je bil prevelik, da se podre
							toliko mestnega obzidja, da bo skrivnostni konj mogel noter.</p>
						<p>Ko se je vse navduševalo za zvijačno prikazen, je prišel trojski duhovnik
							Laokoon. »Ali ste nespametni, meščani? Ali mislite, da vam Grki niso več
							sovražni in da so vam še darilo pustili za spomin? Ali ne poznate
							zvijačnega vodje Odiseja? Ali so v konjskem trebuhu skriti Grki ali pa
							je druga zvijača?« Pri teh besedah je z vso močjo vrgel sulico v konja
							in razločno se je slišalo, kako je notri zarožljalo orožje, a omamljena
							množica ni nič slišala in zaslepljeni ljudje niso nič slišali. Podrli so
							obrambni zid, razširili vrata, potegnili konja v mesto na grad in
							obhajali pijano zmagoslavje na čast boginji pameti Paladi Ateni.</p>
						<p>Ponoči pa so grški vojaki zapustili svoje skrivališče in skupaj s
							tovariši, ki so se z morja vrnili, pomorili in poklali lahkomiselne
							Trojce, ki so bili prepričani, da se jim ne bo nič hudega zgodilo.</p>
						<p>Mislim, da si zgodbo trojskega konja vsak lahko razloži za današnje
							evropske razmere. Namesto: Grki, bi bilo treba reči: Boljševiki,
							namesto: Odisej – Stalin, namesto trojsko obzidje: Poljska in seveda
							njene zapadne sosede. Kdo je pa duhovnik Laokoon, ki je kar naprej </p>

						<figure>
							<graphic url="slike_z_89/z_89_18.png"/>
							<head>slika</head>
						</figure>
						<p>svaril pred zvijačnim sovražnikom in se ni bal reči: Brezbožni komunizem,
							to ve danes vsako dete!</p>
						<p>Nemcem so včasih očitali pritisk proti vzhodu. Boljševiki, ta usodni
							splav svetovne vojne, so morali iz zvestobe do svojega prevratnega
							evangelija pritiskati prav tja na skrajni Vzhod do Kitajske in Mehike in
							z nič manjšo silo in s srčnim hrepenenjem na evropski zapad. Dvakrat po
							deset let so morali oblegati Trojo, zakaj takoj po svetovni vojni so
							njih besni naval junaško odbili katoliški Poljaki. </p>
						<p>A danes so vrata v zapadno Evropo na stežaj odprta, obrambni zid je
							porušen in leseni konj, ki se je orožja najedel, stoji na gradu
							Evrope.</p>
						<p>Te dni me je na cesti ustavil razsoden mož in dejal: »Gospod, pri nas jih
							veliko govori, da bi ne bilo nič hudega, če bi boljševiki prišli, saj
							menda niso več zoper vero.«</p>
						<p>Kako usodna zmota!</p>
						<p>Naj sem postavim, kar je zapisal o Stalinovih ljudeh letos septembra
							milanski list »Italia«: Kaj naj pričakujemo od države, ki napoveduje
							veri vojno brez usmiljenja, ki je porušila tisoče <pb n="042"/>
						</p>

						<figure>
							<graphic url="slike_z_89/z_89_19.png"/>
							<head>Kongres Kristusa Kralja leta 1939 – Med igro prihaja z vseh strani
								mladina z gorečimi baklami</head>
						</figure>
						<p>staročastitljivih cerkva, ki je božje hiše spremenila v brezbožniške
							muzeje in v komunistične shodnice, ki je brez števila duhovnikov,
							pastorjev in laikov obsodila na smrt ali v pregnanstvo, ljudi, ki niso
							nič drugega storili kakor to, da niso hoteli zatajiti križa in
							Kristusa.</p>
						<p>Res si je morda za jesensko sezono volk izposodil ovčjo obleko, a v srcu
							je še prav do zadnje kapljice volčja kri. Septembra so dvakrat oznanili
							vsemu svetu po radiu: »Mi ostanemo mi, Rusi pa ostanejo Rusi.« Razlago
							je dal moskovski radio po vdoru na Poljsko: »Svet bo ozdravel s
							komunizmom.« Zato »mi« ne bomo mogli ostati »mi«.</p>
						<p>Saj končno res tudi leva lahko tako zdresiraš, da mu za trenutek deneš
							svojo glavo v gobec, a gotovo storiš to z zelo mešanimi čustvi! Res se
							Pilat in Herod lahko tudi sprijaznita, a cena in žrtev je Kristus!</p>
						<p>Ne verjamete? Potem pa čujte, kar je zapisala »Pravda«, moskovsko uradno
							glasilo ruskih boljševikov, letošnji september: »Nekatere državne
							organizacije še do danes niso razumele, da mora vštric z vsem kulturnim
							in političnim delom komunistične stranke iti neizprosen boj proti
							veri.«</p>
						<p>Dne 8. septembra je Moskva svetu oznanila, da podeželski odbori
							komunistične stranke znova organizirajo tečaje za vzgojo delovnih
							širiteljev brezboštva!</p>
						<p>Ali ne veste, da so dali ruski brezbožniki vojakom, kateri so vdrli na
							Poljsko, s seboj deset zapovedi, ki se sedma med njimi glasi takole:
							»Ostani tudi v vojski brezbožen in skušaj pridobiti svoje sovražnike za
							brezbožniško gibanje!« In osma: »Ko bo konec vojne, bo svet popolnoma
							brezbožen.« Deseta pa: »Ateizem (brezboštvo) je in bo zmagovalec.«
								(<emph>Kako se ne bi ob tem spomnil, kar so pred desetletji
								bogoslovcem pri vojakih slovesno zatrjevali, da kmalu ne bo več
								vernikov in duhovnikov; pa se niso dali prestrašiti in so
							še.</emph>)</p>
						<p>To je z drugo besedo tisto, kar je rekel predsednik Zveze brezbožnikov
							Jaroslavski avgusta 1935: »Le površneži mislijo, da komunisti morejo
							biti verni ljudje.«</p>
						<p>In takih površnežev, ki z golobjo preprostostjo ogledujejo trojanskega
							konja, je pri nas na žalost še legija! (<emph>Kaj bi Šimenc napisal po
								vsem, kar se je zgodilo pozneje pri nas in po svetu; tudi ta njegov
								članek lahko označimo za preroškega.</emph>)</p>
						<p>
							<pb n="043"/>
						</p>
					</div>
				</div>
			</div>
			<div type="div1">
				<head>Pripovedi</head>
				<div type="div2">
					<head>Hrastnik 1941–1945 – od okupacije do kraja žalostnega spomina – II.
						del</head>
					<docAuthor>Valerija Dragar</docAuthor>
					<div type="div3">
						<p>Od junija 1943 sva torej z možem stanovala na Frtici, in sicer v hiši
							steklarja Štefana Jagra in njegove žene Matilde, po rodu Madžarke. Bila
							je krasna soseda, »gospa Jagrova«, vedno pripravljena priskočiti na
							pomoč, pozneje kakor prava babica najinima hčerkama. Zakonca Jager nista
							bila domačina. »Gospoda Jagra«, steklarskega strokovnjaka, je v Hrastnik
							zanesla službena pot, tu se je ustalil, kupil hišo, a mu med vojno ni
							bilo obstati v kraju. V Steklarni, ki je bila precej nemška, so vedeli,
							da ni »njihov«, moral je drugam, v službo na Dunaj, z njim tudi
							najmlajša, še neporočena hči, gospa pa je v hiši ostala sama (v bližini
							je imela sicer že poročena otroka, hčerko in sina). Ostalo ji je
							enosobno stanovanje, v treh enako velikih stanovanjih, kakršno je bilo
							njihovo, smo stanovale tri najemniške družine. Tako kot njen mož tudi
							»gospa Jagrova« ni marala nacistov, čeprav je zelo dobro obvladala
							nemško in je bila nemščina ne nazadnje jezik, v katerem sta z možem na
							Dunaju navezala znanstvo. Odlično se je naučila tudi slovensko, pri
							čemer ji je pomagala slovaščina, jezik njenih rodnih krajev in deloma
							tudi njene družine. </p>
						<p>Občina se je leta 1942 preselila iz stavbe pri Sokolskem domu kakšnih
							dvesto metrov više v preurejeno večstanovanjsko in večnadstropno hišo.
							Župan Titz je imel stanovanje v najvišjem nadstropju, blizu sta bili
							žandarmerija in posadka vermanšafta. Tisto zimo se najbolj spominjam
							pokanja novega pohištva, ki ga je za občino izdelal hrastniški mizar
							Mirko Kovač. Ker smo ravno dobili novo centralno kurjavo, les pa ni bil
							dovolj suh, pohištvo ni vzdržalo. Titz je rohnel in je poslal nad Kovača
							mojega strica Mirka Podlogarja. Najbrž od tod tudi Kovačeva zamera do
							Mirka, o kateri več pozneje.</p>
						<p>Prvi dve leti vojne je bilo po novi državi, »rajhu«, še mogoče varno
							potovati. Pred vojno sem bila najdlje v Zagrebu, z mamo in teto Bino na
							Brezjah, z meščansko šolo na Bledu in v Prešernovi Vrbi, ob zaključku
							šole leta 1938 smo šli na nekajdnevni zaključni izlet v Kvarner. Tedaj
							smo s Sušaka skočili še čez mejo na tedaj italijansko Reko, kamor so nas
							spustili kar brez dokumentov. Med vojno sva z Dolfijem potovala trikrat,
							vsakič neovirano, enkrat za nekaj dni v Celovec in na Vrbsko jezero,
							drugič v zdravilišče Radenci, najdlje pa na Dunaj. Spotoma sva se
							ustavila pri »teti Angeli«, daljni priženjeni sorodnici, Hrastničanki,
							ki je z možem Vinzenzem Perchalom, po rodu Čehom, živela v Ebenfurtu pri
							Wiener Neustadtu. Teta naju je lepo sprejela, obisk je bil kratek,
							»strica« ni bilo doma. Kot člana nacistične stranke so ga po vojni
							skupaj s teto aretirali in oba sta kmalu umrla v taborišču. Med vojno
							sta tam tri poletne počitnice zapored preživeli moji sestrični Vera in
							Nada. Stricu Lojzu je Angela iz sovjetskega taborišča še napisala pismo,
							njenega priloženega poročnega prstana pa ni prejel.</p>
						<p>Kot rečeno, se je med vojno potovalo dokaj svobodno. Ni bilo namreč prav
							veliko kontrol in preverjanj dokumentov. Dolfijev mlajši brat Oskar
							(1918–1944), učitelj, je leta 1943 kot nemški vojak dobil dopust in
							dovoljenje za potovanje do Šentilja na nekdanji avstrijsko-jugoslovanski
							meji. Dolfi mu je v Šentilj prinesel civilno obleko, v kateri je Oskar
							skupaj z njim neovirano prišel domov. </p>
						<p>Iz vojnega časa je še zgodba z avtomobilom, ki ga je Dolfi kupil z
							zaslužkom od sodavičarstva in imel spravljenega pri Pustovih na Brnici.
							Samo enkrat sem se peljala z njim, najbrž leta 1943, ko sva že bila
							poročena, vozil pa naju je Dolfijev brat Mirko (1908–1989), poklicni
							voznik, saj Dolfi vozila ni znal dobro upravljati, čeprav je bil pred
							vojno motorist. Motor je moral ob okupaciji oddati, pa tudi kupljenega
							avta ni obdržal dolgo. Njegov stric Jože Igričnik (1893–1972), pred
							vojno hotelir v Laškem in leta 1941 izgnan v Zagreb, ga je prosil zanj,
							da mu bo v pomoč pri poslih, ki jih je opravljal kot izgnanec na
							Hrvaškem. Dolfi je dal avto v ta namen registrirati in uradno prepeljati
							na Hrvaško. Menda ga je stricu peljal prav brat Mirko, ki je imel v
							Zagrebu že od leta 1941 ženo, izgnanko. Nemci so jo izgnali kot
							Primorko, živečo v Laškem, Mirko je isto leto dobil dovoljenje, da se je
							šel lahko v Zagreb poročit, nato se je moral vrniti. Za avto Dolfi po
							vojni kljub obljubam ni dobil od strica ničesar. Pisal mu je v Laško, da
							bi mu zdaj le lahko nekaj dal, a ni stric na pismo <pb n="044"/>
						</p>

						<figure>
							<graphic url="slike_z_89/z_89_20.png"/>
							<head>Okolica »nove občine« v začetku šestdesetih let 20. stoletja: na
								sredini (z reprezentativnim stopniščem) stavba občine (sedež lokalne
								oblasti od 1942 do 1978), desno nekdanja rudniška restavracija.
								..Po: Irena Ivančič Lebar, Hrastnik, Hrastnik, 2000, str. 101, slika
								85.</head>
						</figure>
						<p>niti odgovoril. Avto je prodal po delih, Dolfi pa brata svoje mame odtlej
							ni več hotel spominjati na dano besedo, saj je imel stric Jože v
							povojnem času težave. Za leto dni so ga namreč poslali na »družbeno
							koristno delo«. </p>
						<p>Preskrba pod nemškim okupatorjem je bila do konca vojne dobro
							organizirana. Kar je pisalo na kartah, si tudi v resnici dobil. Res pa
							tega ni bilo na pretek. Raznih dobrih vrst peciva, kot smo jih pekli
							pred vojno, zdaj nismo imeli na mizi. Treba se je bilo prilagoditi.
							Pekli smo »pazi-mazi«, testo, premazano z marmelado. Po živež so ljudje
							začeli hoditi tudi na kmete, »čəčkati«, kot smo rekli temu, menjavati
							obleko in drugo za hrano. Bilo pa je tvegano, saj so »čəčkarje« lovile
							kontrole in jim včasih vse blago pobrale. Nekoč sva šli na takšno pot
							tudi midve z mamo, in sicer z vlakom nekam proti Ptuju, v okolico
							sedanjega Kidričevega. Bila sem noseča z Metko, torej že leta 1944. Ker
							so nas presenetila letala, smo z vlaka bežali v bližnje koruzno polje.
							Časi so se medtem že spremenili.</p>
						<p>V letu 1944 so se stvari začele odvijati veliko hitreje kot dotlej. Naša,
							Podlogarjeva družina, se je zadnjič zbrala na pogrebu stare mame Marije,
							rojene Jan (1863–1944), umrle 4. aprila. Pred žalnim sprevodom »čez
							hrib« na trboveljsko pokopališče je nastala skupna fotografija, ki jo je
							stric Jože posnel pred našo hišo v Studencah. Pogrešali smo le bratranca
							Milka – Maksa Kotarja, že pred tem vpoklicanega v nemško vojsko. Potem
							so odhajali drug za drugim, le malo sorodnikov s fotografije je do konca
							vojne ostalo doma, za dva strica, Jožeta in Mirka, ni bilo več vrnitve.
							Maksu, tetinemu edincu, njenemu edinemu preživelemu otroku, sreča ni
							obrnila hrbta. V Franciji so ga zajeli, za domače je bil seveda
							pogrešan, po koncu vojne pa se je vrnil s prekomorsko brigado.</p>
						<p>Fronta se je počasi, a nezadržno bližala našim krajem, čeprav jih je
							nazadnje obšla. Ko sem bila noseča z Metko, torej nekje spomladi ali v
							začetku poletja 1944, smo morali tudi občinski uslužbenci kopati
							strelske jarke (»Schützengraben«), v katerih naj bi Nemci vkopani
							pričakali sovražnika. Dodelili so nam odsek v Krnicah, vzhodno od
							hrastniške železniške postaje. Župan me je zaradi nosečnosti oprostil
							delovne obveznosti in me poslal domov. Nekoga je še nadrl, s kakšno
							pravico pošilja na delo nosečo žensko.</p>
						<p>Tisto pomlad je pritisk na vse, kar je bilo slovensko, že popuščal. Ko je
							maja umrl Martin – Tinče Pust, kmet iz Črdenca, je vodja dolske šole
							Schmidl ali celo župan Titz dovolil, da mu pevci Dolfijevega leta 1941
							razpuščenega <pb n="045"/>pevskega zbora zapojejo dve slovenski
							nagrobnici. Pevci so se med vojno tu in tam sicer srečali in kakšno
							zapeli skrivaj. Od okoli tridesetih jih menda osem ni preživelo vojne.
							Padli so kot partizani in nemški vojaki, med slednjimi tudi Dolfijev
							mlajši brat Oskar, ki je neuspešno dezertiral na vzhodni fronti.</p>
						<p>Tudi Dolfiju je grozilo, da bo vpoklican. Mislim, da njegov brat Viktor
							vse do smrti ni izvedel, da je moral obleči uniformo namesto svojega 13
							let mlajšega brata. Gotovo pa se mu je zdelo čudno, da so ga vpoklicali
							pri 45-ih (Dolfi jih je imel »šele« 32). Moj mož skratka nikakor ni
							hotel v nemško uniformirano službo. Na občini so mu skušali pomagati
							tako, da bi ga poslali v policijo in bi služil blizu doma. Na ustrezno
							mesto so celo že sporočili, da dobijo za novega policista Dragarja. Ker
							je vztrajal, da ne gre in ne gre, se je nekdo spomnil, menda kar jaz, da
							bi kot Dragarja lahko »prodali« koga drugega z enakim priimkom.
							Odločitev je padla: to bo Viktor, ki ni imel družine. Nameščen je bil
							pri Sv. Katarini nad Trbovljami [danes Čeče] in je, če se ne motim,
							nekaj mesecev preživel v zaporu, obtožen sodelovanja s partizani. </p>
						<p>Ne vem natanko, kdaj sem videla prvega partizana. Zagotovo je bilo še
							pred rojstvom hčerke. Z Dolfijem sva se z Dola napotila proti domu, ko
							naju je pri Babičevem križu zunaj vasi ustavil partizan Julij Gorenc s
							Kala in začel pogovor z mojim možem. Vse lepo in prav, toda bil je dan,
							prav blizu nepregleden ovinek, do gozda čistina, na cesti so se pojavili
							ljudje in zrli v nas. Dolfi je Gorenca opozoril, da pomenek na tem mestu
							ni varen, in dobil odgovor: »Kaj mi pa kdo more?« »Seveda, tebi ne, nam
							pa.« Gorenc je svojo drznost plačal z življenjem nekaj mesecev pred
							koncem vojne.</p>
						<p>Dolfi je sicer imel zveze s partizani od leta 1943, a pozneje ni hotel,
							da bi mu v pokojninsko dobo šteli več kot tiste mesece, ki jih je
							dejansko prebil v partizanih, to je od 13. septembra 1944 dalje.
							Umirajoči sokrajan Jaka Klemen (1893–1965) ga je pred svojo smrtjo prek
							skupnih sorodnikov (bil je poročen s sestro moje priženjene tete Julčke
							Podlogar) nekajkrat vabil, naj se oglasi pri njem, da bi mu podpisal
							izjavo o »sodelovanju pred 9. septembrom 1943«, a ga Dolfi ni šel
							obiskat. »Saj imam dovolj denarja in pokojnino sem si s 43 leti delovne
							dobe sam zaslužil,« je vedno govoril. Pa tudi: »Pri nas je bilo lahko,
							ker sta bili sprti strani samo dve. Na izbiro si imel le Nemce in
							partizane, drugje pa … tudi po sedem različnih grupacij. Kako se boš
							odločil?« Po vojni tudi ni hotel vstopiti v Zvezo borcev, kaj šele v
							partijo. Kar »neprimernega« se je naredil, češ »to ni zame«, potem ko so
							ga nekoč povabili na partijski sestanek, da bi stvar »pobliže spoznal«.
							Takrat je bil edinkrat zraven, odtlej je imel mir. </p>
						<p>Partizanom je precej pomagal z živežem in podobnim, ni pa ga mikalo, da
							bi šel v gozd. In nazadnje tudi ne bi šel, če ne bi bilo res potrebno. A
							bližal se je tudi ta čas. Nekaj dni pred rojstvom najine prve hčerke,
							Metke, rojene 14. avgusta 1944, so partizani ponoči vrgli v zrak Riklov
							most z rudniško železniško progo, ki je stal nedaleč od Jagrove hiše,
							kjer sva stanovala. Menda je bil 9. avgust, po vsem Hrastniku alarmi in
							streljanje. Okna smo odprli, da ne bi popokale šipe. Soseda »gospa
							Jagrova« je po vseh štirih prišla do naju, ležali sva na tleh ob
							postelji, jaz malo pred porodom, Dolfi pa je, namesto da bi se sklonil,
							hodil sem in tja po sobi. Izteklo se je srečno.</p>
						<p>Tiste dni, 9. avgusta, je nenadoma izginil moj petnajstletni brat Lojze
							Kišek, kar čez noč. Z vrstniki se je, še ves otročji, dogovoril, da bodo
							»ušli k partizanom«. Dolgo nismo vedeli, ne kje je ne kako je z njim.
							Pozneje je veliko pripovedoval o svojih doživetjih, nekaj malega je o
							prvih dneh svojega partizanstva tudi napisal za »Zasavski vestnik« (zato
							poznam datum njegovega odhoda v partizane), vse drugo je šlo v pozabo.
							Moj šest let mlajši brat, rojen 4. junija 1929, je bil ravno v prvem
							letniku celjske (nižje) klasične gimnazije, ko se je začela vojna. V
							lepem spominu mu je ostalo, kako je stanoval pri kapucinih in zjutraj
							stregel pri maši, sama pa se najbolj spominjam, da sem ga ob nedeljah v
							Celju obiskovala in kako je vedno jokal, ko sva se na železniški postaji
							poslavljala. Najraje bi šel kar z menoj. Po okupaciji sta bila s
							sestrično Nado zaposlena kot pisarniški moči nekje blizu hrastniške
							železniške postaje. Moral je tudi k »Hitlerjugendu«, organizaciji, ki je
							imela vaje med drugim v Radečah onstran Save, tedaj naseljenimi s
							kočevskimi Nemci. Hrastniški fantje, med njimi naš Lojze in že omenjeni
							Stane Dolanc, vnuk predvojnega župana Malovrha, so bili pomešani s
							Kočevarji. To je trajalo, dokler ni Lojzeta pri petnajstih na vsem lepem
							vzela noč. Še slutil ni, kako hudo bo. Bil je kurir, sicer pa v
							Šlandrovi brigadi. Na Dolenjskem, menda nekje pri Dobrniču, ga je zadela
							krogla, znašel se je na vozu z ranjenci in potem, ne vem kako, v
							Trbovljah v bolnišnici. Spustili so ga domov, češ, saj poti do Hrastnika
							ne bo zmogel. Zatekel se je k teti Francki Grum (1902–1970), mamini
							sestri, ki je z družino stanovala v eni od trboveljskih rudarskih
							kolonij, in se tako rešil. Skrivaj ga <pb n="046"/>
						</p>

						<figure>
							<graphic url="slike_z_89/z_89_21.png"/>
							<head>Pogled proti Studencam leta 1942: Podlogarjeva hiša stoji v vrsti
								novih hiš četrta z leve, mimo nje vodi pot v Studence, levo od poti
								je Trebežnikova hiša, skrajno levo se za drevjem skriva Logarčkova
								gostilna. ..Po: Irena Ivančič Lebar, Hrastnik, Hrastnik, 2000, str.
								123, slika 114.</head>
						</figure>
						<p>je zdravil nemški zdravnik, potem pa je šel spet nazaj v brigado in v
							njej dočakal konec vojne. Dolfi mu je nekoč nesel oziroma po zvezah
							poslal nogavice, ki mu jih je napletla teta Bina. S Šlandrovo je Lojze
							prišel vse do Koroške. Po vrnitvi je imel zaradi medvojnih in povojnih
							dogodkov še nekaj časa psihične posledice, tak šestnajstleten otrok. </p>
						<p>Dolfi je odšel v partizane dober mesec za Lojzetom, 13. septembra 1944.
							Pozneje je vedno govoril, da je 13 njegova srečna številka, saj je bila
							trinajstica tudi hišna številka njegove rojstne hiše na Dolu. Poleg tega
							je dal seštevek številk njegovega rojstnega datuma število 13, prav tako
							kot seštevek številk rojstne letnice. Tudi to je neštetokrat povedal v
							šali, »da bi vojna trajala še trideset let, če bi bili vsi partizani
							takšni kot on«. Saj niti orožja ni imel. Kar v civilu je sam hodil
							naokrog, po bližnjih krajih, kot referent lokalne Osvobodilne fronte,
							zadolžen za popisovanje vojnih zločinov. V glavnem je pri kmetih
							popisoval, koliko živine, krompirja in žita so jim Nemci odpeljali, ter
							zbiral podatke o porabljenem materialu in zalogah. Partizanom se je
							pridružil, da bi se izognil vpoklicu v nemško artilerijo, potem ko je že
							dobil poziv. Nemci so seveda vedeli, koliko je ura. Na žandarmeriji sem
							morala prijaviti, da je mož neznano kam izginil. Kričali so name, da že
							poznajo takšne »Banditenweiber«<note place="foot" n="1">
								<p>»Ženske banditov«</p>
							</note> in naj ne lažem, jaz pa sem samo jokala. Bila sem še na
							porodniškem dopustu, ki se mi je počasi iztekal, Metka je bila stara
							natanko en mesec. Trdno prepričanje, da ne morem nazaj v službo, se je
							pokazalo za zmotno. Kmalu po Dolfijevem odhodu sem med sprehodom z Metko
							v otroškem vozičku (priskrbel nama ga je Dolfijev brat Mirko, tedaj na
							delovni obveznosti na Dunaju) pri Riklovem mostu srečala župana Titza.
							Bil je prijazen, mi na moje veliko presenečenje povedal, da je zame kot
							vestno delavko na občini vedno prostor in začel prav ljubeznivo
							ogovarjati Metko. Ta pa se je, bolj kot ji je govoril, drla kot le kaj,
							kakor da bi vedela, da je Nemec. Titz je imel tudi sam majhno hčerko,
							včasih sta ga z ženo, prijetno <pb n="047"/>žensko, obiskali in nekaj
							časa ostali pri njem. Nekako takrat, ko me je srečal z Metko, ali celo
							že pozneje, se mu je v Gradcu rodil sin, ki pa ga ni nikoli videl.</p>
						<p>Jesen 1944 sem preživljala že sama z otrokom, na katerega je, medtem ko
							sem bila v službi, pazila moja mama. Iz tega časa se edinkrat spomnim,
							da me je župan Titz nahrulil. Na občini smo slišali močno treskanje in
							bili smo prepričani, da bombardirajo spodnji Hrastnik. Kar po
							železniških tirih sem čez Riklov most stekla domov gledat, kako je z
							Metko in mamo. Izkazalo se je, da je bil preplah nepotreben. Letala so v
							kamnolom nad Hrastnikom odvrgla prazne bencinske kante, ki so dajale
							vtis, da gre za nekaj resnega. Župan me je poklical in mi jih napel, ker
							sem neodgovorno, na lastno pest zapustila službo.</p>
						<p>A kričal ni še zdaleč tako kot drugič, ko se je znesel nad sodelavko Elo
							Plaznik. Bila je iz steklarske družine in Nemcem pač naklonjena, zato so
							ji partizani tudi odpeljali prašiča. Odtujitev je prišla prijavit na
							oddelek za karte, jaz pa sem jo v skladu s pravili – teh sicer nismo
							vedno tako strogo upoštevali – poslala najprej po potrdilo na
							žandarmerijo. Začela je kričati, da smo tu same »verdammte
								Banditenweiber«,<note place="foot" n="2">
								<p>»Preklete ženske banditov«.</p>
							</note> spravila me je v jok, župana, ki jo je moral slišati, pa v bes.
							Nikoli ga nisem slišala, da bi vpil tako močno kot takrat. Nagnal jo je
							celo iz službe in jo naslednji dan vzel nazaj, potem ko se mi je prišla
							opravičit. </p>
						<p>Na občini je bilo seveda vsem dobro znano, da imam moža pri partizanih.
							Po »uradni verziji« nisem vedela o njem ničesar, dejansko pa je bil
							zvečer kar nekajkrat doma, tudi kdaj ponoči, ali pa sem ga obiskovala po
							hribovskih kmetijah, največ pri Krivčevih pod Kovkom. Celo z
							nekajmesečno Metko sva bili pri njem in prav tedaj smo se morali skriti
							na kozolcu, pod katerim se je zadrževala skupina vermanov. Večkrat sem
							se z možem sestala tudi pri Pustovih na Brnici, na kmetiji njegovega
							strica Alojza Igričnika. Bili so zlati ljudje, zlasti stričeva žena,
							teta Marička, od katere sem vedno kaj dobila, velikokrat kar cel hlebec
							kruha. Sosedova hči Ida Šoba pa je zame in za Metko k Pustovim vsak
							večer hodila po mleko. Nekoč, ko me ni bilo zraven, bi se Dolfi pri
							Pustovih, na nekdanjem domu svoje mame, skoraj srečal s Titzem. Slišal
							je prihajati županov avto in se skril v izbico, »štibeljc«, kjer je na
							smrt prestrašil starejšega občinskega uslužbenca Ferda Marna, ki se je
							pred županom nekaj hipov pozneje umaknil v isti prostor. Marn je v
							strahu hotel zbežati, a ga je Dolfi zadržal, dokler se ni župan
							poslovil. Zadevo sta uredila tako, da mi je Marn naslednji dan brez
							besed izročil za Dolfija neki seznam o škodi. Drugič je bil moj mož
							skrit v istem »štibeljcu«, medtem ko me je Götzova iz Steklarne v
							sosednji kmečki »hiši« tolažila, da bom z njim gotovo vse v redu in da
							bom slej ko prej izvedela, kje je. Skozi vrata, ki so ločevala »hišo« od
							»štibeljca«, je seveda vse natanko slišal, teta Marička pa je medtem z
							žganjem in drugo postrežbo zadrževala Nemce.</p>
						<p>Nekega večera sva se dobila na Dolu in v zavetju mraka me je nameraval
							pospremiti domov na Frtico. Spremljal naju je trgovski poslovodja Jože
							Kozmos, zanašali smo se na temo, toda prav tedaj so se iz kinodvorane
							usuli ljudje. Lahko bi ga kdo prepoznal. K sreči je deževalo in vsi
							trije smo se stisnili pod en dežnik, midva s Kozmosom, oba majhne
							postave, vsak z ene strani, Dolfi, visok in vitek, na sredi, a je nekako
							šlo. V partizanih je sicer doživel nekaj »srečanj bližnje vrste«, ki so
							se vsa končala srečno, ker ga niso opazili. Pripetilo se mu je tudi
							tole. Ko je bil nekega večera doma in je ravno odhajal, je v istem,
							trenutku iz sosednjega, Jagrovega stanovanja, prišla skupina
							uniformiranih Nemcev. Zadoščalo je »Guten Abend«<note place="foot" n="3"
								>»Dober večer«</note>, ker ga niso poznali ali pa ga kateri ni hotel
							poznati.</p>
						<p>Kot rečeno, Jagrovi niso marali Nemcev, morda pa so imeli tudi nekaj
							zaščite, ker je bil njihov sin Franci poklicni verman (gospodu Jagru to
							ni bilo niti malo všeč in Franci tudi nikoli ni prišel k staršem v
							uniformi). Proti koncu vojne so se pri »gospe Jagrovi« čedalje pogosteje
							zbirali nezadovoljni Avstrijci, mobilizirani v policijo, žandarmerijo in
							podobno. Že ob prvem obisku so ugotovili, koliko je pri Jagrovih ura. Z
							očmi so preleteli vse stene in »gospo Jagrovo« vprašali: »Den haben Sie
								nicht?«<note place="foot" n="4">»Tistega pa nimate?«</note> Na
							nobeni steni namreč ni visela Hitlerjeva slika. Želeli so si v
							partizane, vendar si Dolfija o njihovi želji nismo upali obvestiti, ker
							je bilo stanje ravno takrat zelo zaostreno. Kolikor vem, niso dobili
							zveze, moškemu z očali, ki se ga najbolj spominjam, pa se po vojni ni
							uspelo vrniti domov. </p>
						<p>Na občini me zaradi moža – partizana niso nadlegovali. Bila sem edina v
							takšnem položaju. Nekateri so mi verjeli, da nimam o Dolfiju nobenih
							vesti, drugi so morda kaj sumili. Tisto zimo se je, če se ne motim, iz
							partizanov prostovoljno vrnilo 179 Hrastničanov. Potem ko so se
							prijavili, so dobili pravico do nakaznic za preskrbo. Zledenela sem, ko
							je v našo <pb n="048"/>
						</p>

						<figure>
							<graphic url="slike_z_89/z_89_22.png"/>
							<head>Skupina zasavskih partizanov v drugi polovici spetembra ali
								oktobra 1944 v okolici Vač: prvi z leve umorjeni trgovec Franc
								Laznik, v drugi vrsti avtoričin mož Adolf Dragar (s pogledom v tla),
								na sliki je tudi Laznikova domnevna likvidatorka. ..Last Valerije
								Dragar.</head>
						</figure>
						<p>pisarno vstopil človek, ki sem ga med obiskom pri Dolfiju videla kot
							partizana in smo ga poznali kot Petelinčka. Še posebej, ker ga je ne
							ravno zanesljiva sodelavka vpričo mene vprašala, ali je morda kje videl
							Dolfija. S prestrašenim pogledom sem mu odkimavala in Petelinček me je
							razumel. »Ne,« je rekel.</p>
						<p>Ko se je že bližala »svoboda«, kot smo rekli, sem nekoč drzno skušala s
							škarjami ali z nečim drugim ostrim vlomiti v neki predal, ker sem za
							Dolfija potrebovala podatke. Zalotila me je sodelavka Herta, Nemcem
							naklonjena Slovenka, ki je govorila nemško. »Valči, Du auch?«<note
								place="foot" n="5">»Valči, ti tudi?«</note> je bila presenečena.
							Mirno sem ji povedala, da me lahko prijavi, a naj se zaveda, da jo bodo
							partizani zaradi tega ubili. Ne vem, kako sem se tako znašla, saj nisem
							imela nobenega zagotovila, kaj bi se v resnici zgodilo. Brez besed sva
							se razšli, po vojni je niso preganjali, zapustila je Hrastnik in živela
							še dolgo po »svobodi«. </p>
						<p>Le malo pa je manjkalo, da ne bi Nemci umorili mene, moje nekajmesečne
							hčerke in moje mame. Dobile smo namreč poziv, naj se zglasimo v
							Trbovljah. Nekdo me je opozoril, naj ne hodim tja, in za opravičilo sem
							dobila potrdilo nemškega zdravnika. Mama je šla, a so jo na poti
							prestregli ljudje, ki so prejeli enak poziv, vendar so jih iz Trbovelj
							takoj napotili nazaj domov. Kmalu smo izvedeli, da so nas hoteli umoriti
							s plinom v posebej za to prirejenem vozilu. Titz je rohnel nad šefom
							hrastniške žandarmerije Röhrlingom, ki se mi je moral priti opravičit,
							češ da je šlo za pomoto.</p>
						<p>Širšo Podlogarjevo družino, družini dveh mojih stricev, sta pozimi
							1944/45 doleteli dve hudi nesreči. Stric Jože, rudniški paznik, je nekaj
							mesecev prej odšel v partizane z ženo in obema sinovoma, starima 12 in
							17 let. Kot je pozneje pripovedoval moj brat Lojze, so stricu in drugemu
							rudniškemu pazniku, našemu sosedu Jožeti Trebežniku, tisto jesen nekje
							na Moravškem priredili »sojenje«, a so se ljudje zanju potegnili.
							Dogodek je brat videl na lastne oči, ker je ravno od nekod prišel. Oba,
							stric Jože in Trebežnik, sta umrla hkrati, malo pred novim letom, zajeta
							s skupino partizanov nekje pri Vranskem, kjer so Nemci ujetnike
							postrelili v hrbet. Stričev starejši sin Kamilo je ostal pri partizanih,
							mlajši Danilo <pb n="049"/>in teta Justi pa sta se šla že prej ali malo
							pozneje »prijavit«, tako kot nekaj sto drugih Zasavcev, ki so tisto zimo
							zapustili gozdove. </p>
						<p>Malo po stričevi smrti so v začetku januarja 1945 v Hrastniku aretirali
							mojega drugega strica Alojza Podlogarja skupaj z ženo Julčko in starejšo
							hčerko Vero. Mlajša, Nada, je bila že pri partizanih. Povod za aretacijo
							Podlogarjeve in več drugih družin je dal »izgubljen« seznam sodelavcev
							partizanov. Teto in sestrično so pozneje izpustili iz trboveljskega
							zapora, stric pa je konec vojne dočakal v taborišču Dachau, kjer sta mu
							dva Hrastničana, Karel Logar in Alojz Štravs, še pravočasno priskrbela
							zdravila in mu s tem rešila življenje. Na seznamu, ki ga je »izgubil«
							partizan Avgust Povše – Dušan (1918–2003), Dolfijev mrzli bratranec, naj
							bi bilo tudi ime mojega moža. Dolfi je bil tedaj na srečo nedosegljiv,
							že od septembra namreč pri partizanih. </p>
						<p>Moj mož jim ni bil preveč pogodu. Marca 1945 so ga razrešili dožnosti
							referenta za ugotavljanje okupatorjevih zločinov in ga poslali v
							Kamniško-zasavski odred, kjer še vedno ni imel orožja. Že prej, ko je
							kot referent prišel na neki sestanku v okolici Vač, mu je znani
							likvidator, poznejši predsednik občine Dol, Maks Jakopič – Jur vzvišeno
							dejal, da nima tam kaj iskati. Spet drugič, prav tako na sestanku, so
							vsi nenadoma izginili in znašel se je sam z nekim železničarjem iz
							Zidanega Mosta, s katerim sta skupaj bežala pred nemškimi kroglami.
							Pozneje se je spraševal, ali se je tudi železničarju uspelo rešiti ali
							je morda obležal. Jakopičev pastorek Vilko Pust, član dolskega pevskega
							zbora, je Dolfiju po vojni zaupal, naj bo previden, ker ga Jakopič ne
							mara.</p>
						<p>Po vojni mi je večkrat pripovedoval, kako se je 9. oktobra 1944 – natanko
							je poznal datum, kar zanj sicer ni bilo značilno – zadnjič srečal s
							svojim najboljšim prijateljem Cirilom Pustom (1909–1944), uradnikom pri
							kmetijski zadrugi in sinom tedaj že pokojnega dolskega gostilničarja.
							Sestala sta se nekje nad Dolom, menda v Krištandolu, in Ciril, ki se je
							malo pred Dolfijem pridružil partizanom, je potožil, da si je
							partizanstvo predstavljal čisto drugače. Kako zelo je bil razočaran.
							Pričakoval je, da bo prišel v »slovensko vojsko«, pa je zašel v
							»partijsko«. Drugače kot Dolfi, ki že pred vojno ni veliko hodil v
							cerkev, razen orglat, je bil Ciril zelo veren. Samo nekaj dni pozneje so
							ga poslali v Zgornjo Rečico pri Laškem, kjer je padel, sam. Ko so ga
							jeseni 1945 prekopali na dolsko pokopališče – o tem imam fotografijo –
							je bilo Dolfiju tako hudo kot redko kdaj v življenju.</p>
						<p>Jeseni 1944 je nastala edina Dolfijeva partizanska fotografija. Nekateri
							so se radi nastavljali fotoaparatu, on pa se je postavil v drugo vrsto
							in namenoma pogledal v tla, saj se je zavedal, kaj se lahko zgodi, če
							pride slika v napačne roke in ga kdo prepozna. Fotografirali so se pred
							neko kmečko domačijo v okolici Vač. Na fotografiji sta tudi dolski
							trgovec Franc Laznik (1898–1944) in njegova domnevna morilka. Kmalu
							zatem se je zgodilo, kar bom še opisala. </p>
						<p>Proti koncu je bilo vsem jasno, da so Nemci izgubili vojno. Župan Titz je
							začel skrivaj podpirati partizane in jim je ob neki priložnosti poslal
							cel zaboj cigaret. Dotlej ni nikomur storil nič žalega, vsaj ne takega,
							kar bi presegalo okvire rednih dolžnosti in obveznosti. Predvojni
							občinski tajnik Alojz Podrenik, med vojno uslužbenec na občini, ga je
							zato tem laže prepričal, naj »svobodo« pričaka v Hrastniku, saj mu
							nimajo česa očitati in bo tako zanj varneje. Skupaj smo vsi vzradoščeni
							pripravili sprejem za partizane. Sodelavka Polda Logar – Logarčkova
							Polda, pred vojno učiteljica, je v županovem stanovanju na občini za
							pogostitev kuhala golaž. Partizani so bili na pragu Hrastnika in zanje
							bi moralo biti vse nared. Prepevali smo in se veselili. Župan Franz Titz
							je praznoval z nami. Takrat sem ga videla zadnjič. Zaželel mi je, da bi
							se moj mož vrnil, se čudil, kako lepo pojem, saj me ni dotlej nikoli
							slišal prepevati, in tudi, da me ni videl nikoli tako vesele. Vsem se
							nam je zahvalil za opravljeno večletno delo in bil skratka pripravljen
							na izročitev oblasti tistim, ki pridejo. Toda ni jih bilo v ta del
							Hrastnika. Pričakovali smo jih en dan prezgodaj. Samo eden se nam je
							oglasil, moj Dolfi, po telefonu. Starejša telefonistka, Nemka iz
							Steklarne, je pritekla k meni in mi v polomljeni slovenščini tudi sama
							veselo govorila: »Frau Dragar, Frau Dragar, schnell, telefon, faša moš
								kliče.«<note place="foot" n="6">
								<p>»Gospa Dragar, gospa Dragar, hitro, telefon, Vaš mož kliče.«</p>
							</note> Poklical me je iz Trbovelj, ki so že bile v partizanskih rokah.
							Seveda sem bila vsa srečna, da je moj mož živ in zdrav.</p>
						<p>Počakati je bilo treba torej še en dan in eno noč. Ampak kam s Titzem? Na
							občini iz varnostnih razlogov ni mogel ostati, ker bi lahko padel v roke
							napačnim ljudem. Podrenik ga je skril v stavbi v kamnolomu nedaleč od
							občine. Pomagal mu je tudi moj stric Mirko Podlogar, morda tako, da je
							selil kakšne Titzove stvari, tega ne vem natanko, mislim pa, da so mu
							prav to pozneje očitali. Toda naslednje jutro Titza ni bilo več.
							Izsledil ga je Röhrling, <pb n="050"/>
						</p>

						<figure>
							<graphic url="slike_z_89/z_89_23.png"/>
							<head>Pogled na Brnico leta 1934, fotografirano s Pustove skale: spredaj
								levo Igričnikova – Pustova kmetija in pešpot z Dola proti Hrastniku
								čez Stari Hrastnik, spredaj desno Pustov mlin s hišico, v kateri je
								bilo Dragarjevo sodavičarstvo, na sredini delavsko-kmečka Vrnica, v
								ozadju (s cerkvenim zvonikom Dol pri Hrastniku. ..Po: Irena Ivančič
								Lebar, Hrastnik, Hrastnik, 2000, str. 147, slika 137.</head>
						</figure>
						<p>šef žandarmerije, in ga prepričal, da skupaj pobegneta. Nista prišla do
							Avstrije, prej so ju zajeli. Za Röhrlinga mi je bilo vseeno, nisem se
							zanimala, kaj se je z njim zgodilo. Titza so videli v taborišču Sterntal
							(Strnišče) kot vojnega ujetnika žagati drva. Niso ga ubili, ampak
							izročili »novim avstrijskim oblastem«, te pa so ga kot predvojnega
							nacista internirale. Sina, ki se mu je medtem rodil, ni več videl. Kot
							je neki moji sodelavki pozneje sporočila njegova žena, je v taborišču
							umrl za tifusom.</p>
						<p>Tik pred koncem vojne, morda dan ali dva, preden so partizani vkorakali v
							Hrastnik, se je Dolfi s svojo enoto zadrževal nekje v zasavskih hribih,
							nad Trbovljami. Prihajali so »majski hrošči«, med njimi tudi že znani
							Maurer. »Dragar,« je veselo ponujal roko Dolfiju. Ta je ni sprejel,
							ampak je prišleka spomnil na njegovo predhodno ravnanje. »Če tedaj ne bi
							bil z Nemci, bi me ustrelili,« se je izgovarjal Maurer, »saj sem bil
							socialist«. Dolfi, ki včasih ni znal brzdati jezika, je butnil: »Prava
							figa, če bi te.« Ni se niti prav zavedal svojih besed. Maurerja je
							namreč res zelo kmalu doletela smrt. Prijeli so ga in mu ukazali, naj na
							kraju samem, nedaleč od gozda, izkoplje jamo. Morda ni bila zanj, je
							pozneje razmišljal Dolfi, vendar je Maurer stvar razumel drugače, seveda
							pravilno. Začel je kopati, nato pa nenadoma bežati, a so ga na begu
							ustrelili. Dolfi dogodka nikakor ni mogel pozabiti, čeprav ob Maurerjevi
							smrti ni bil neposredno navzoč.</p>
						<p>Dolfiju nikoli ni bilo do spektaklov, vedno je ubiral malo samosvoja
							pota. Ko je izvedel, da bo moral ob vkorakanju partizanov v Trbovlje
							igrati harmoniko, se je spretno izgovoril in poslal po zamenjavo, po
							svojega starejšega brata Karla – Korla (1900–1980), ki je prav tako
							obvladal instrument in bil nato vse do smrti organist v dolski cerkvi.
							Korl je tako »uradno partizanil« dva dni, od 7. maja 1945. Med vojno ni
							bil »nikjer«, hodil je v službo v hrastniški rudnik, skrbel za
							petčlansko #<pb n="051"/>družino in materialno podpiral partizane kot
							mnogi drugi. Veliko pozneje mu je poznejši zet zaupal, da sta med vojno
							z bratom dobila nalogo, naj Korla Dragarja »likvidirata«. </p>
						<p>Ko so partizani vkorakali v Hrastnik, sva z gospo Jagrovo okrasili balkon
							Jagrove hiše z najlepšim spomladanskim cvetjem, ki ga je bilo mogoče
							nabrati. Vsi so se z glavne ceste ozirali proti Jagrovi hiši na Frtici
							in se spraševali, čigav je vendar ta balkon in kdo ga je tako
							ozaljšal.</p>
						<p>A »svoboda« je žal trajala zelo kratko. Dolfi se je vrnil živ, ne pa
							povsem zdrav (več tednov so ga mučile prebavne motnje), a je moral potem
							nazaj, saj je bilo do demobilizacije še daleč. Iz vojne je prinesel
							»vojni plen« – nemški atlas sveta in daljnogled, »uplenjena« nekje v
							Savinjski dolini. Druge nabrane predmete, podobne tema dvema, so mu med
							spanjem v neki šoli pobrali soborci. Orožja mu ni bilo treba oddati, ker
							ga ni imel. Prvi in edini kos sva dobila po vojni od Jožka Dolinška,
							člana komisije za oddajo, in sicer damski revolver brez nabojev,
							spominek, ki ga še hranim.</p>
						<p>Ne morem in ne znam izraziti, kako smo bili veseli »svobode« in kako nas
							je kmalu zatem »vse minilo«. Od Jagrove hiše, kjer smo stanovali, se je
							dobro videlo na Stari Hrastnik, zaradi rudarjenja opuščeno vas. Zvečer
							so se na vzpetini zableščale luči in do jutra smo slišali streljanje.
							Nismo veliko videli in vedeli, a bilo je jasno, da tam množično ubijajo
							ljudi. Zvečer so jih vodili mimo Pustove kmetije na Brnici, pravzaprav
							čez njihovo dvorišče, pa tudi po drugih poteh z dolske smeri. Dolfijev
							stric Alojz Igričnik – Pust, ki je vso vojno podpiral partizane, je bil
							ob prvem srečanju s kamioni ujetnikov prepričan, da so partizani prišli
							po njegovo družino in da jih bodo selili. Dokler ni šla kolona mimo, je
							moral ostali v hlevu, družina pa v hiši. Kot mi je nedavno povedala
							Dolfijeva sestrična Ida Igričnik (1919), ki vse življenje živi na domači
							Pustovi kmetiji, ujetnikov niso slačili pod Pustovim kozolcem, temveč
							pod kozolcem sosednje domačije v smeri proti Dolu, od koder je prav tako
							vodila ena od poti na Stari Hrastnik. To se ujema tudi s pričevanji
							preživelih, da je imel kozolec, pod katerim so se morali sleči, samo dve
							okni. Pustov jih je namreč že pred vojno premogel pet. </p>
						<p>Enega likvidatorja, ki je sodeloval pri pobojih, sem tudi osebno poznala.
							Njegova žena, prijetna ženska, pletilja, ki je stanovala v Dolinškovem
							klancu na poti iz Hrastnika proti Dolu, mi je leta 1943, ko sva se z
							Dolfijem poročila, zanj napletla šest parov volnenih nogavic. Njen mož
							je nato leta 1945 – tako je povedal sam ali drugi – neko žensko najprej
							posilil in jo nato skozi nožnico ustrelil. Ne znam si predstavljati,
							kako je žena lahko živela z njim. Pozneje se je popolnoma zapil. </p>
						<p>V prvih povojnih dneh in tednih smo pogrešili tega in onega Hrastničana,
							začeli so izginjati sodelavci z občine. Zelo kmalu, tako rekoč takoj po
							»svobodi«, so aretirali mojega strica Mirka Podlogarja (1910–1945).
							Dolfi se je že vrnil, skupaj sva šla po cesti od nove občine proti
							stari, ko zaslišiva, kako naju Mirko kliče iz kleti deške šole, sedanje
							stavbe glasbene šole. »Po pomoti so me aretirali,« je rekel nič kaj
							zaskrbljeno. »Samo toliko, da vesta. Saj bo Konči uredil zame.«
							Neposredno zatem srečava mizarja Mirka Kovača z vozom in mu poveva, kaj
							se je zgodilo Mirku. »Ja, to je pa druga stvar,« je pomenljivo
							odgovoril. Iz Hrastnika so strica Mirka odpeljali v Celje, od tam v
							bližino Brežic [Mostec], kjer ga je moral ustreliti znanec, Hrastničan
							Šeško, ki je o tem kmalu zatem sam pripovedoval mojemu bratu. V zaporu
							so imeli strica še kak mesec, zanj je pri omenjenem Končiju posredovala
							nečakinja Nada, partizanka, reševat ga je šel tudi brat Lojz, povratnik
							iz Dachaua, a zaman. Ostalo je pri zlaganih obljubah. Stric Mirko je
							zapustil ženo z dvema majhnima otrokoma. Bil je človek vesele narave,
							pred vojno je prijateljeval z duetom Jožek in Ježek, tako da sta Jože
							Pengov in Frane Milčinski – Ježek »gostovala« tudi pod našo streho.</p>
						<p>Med vojno je moral Mirko ravnati previdno, bil pa je tudi na
							izpostavljenem položaju. Kot rečeno, ga je župan Titz poslal k mizarju
							Kovaču in mu naložil še kakšno podobno nehvaležno opravilo, na primer
							vlogo tolmača. Šele po vojni sem od brata Lojzeta slišala zgodbo, ki ji
							je težko verjeti. Ne zato, ker je šlo za mojega strica, ampak ker so o
							pomorjenih širili neresnične informacije. Nekoč naj bi Titz dobil ukaz,
							naj za aretacijo odbere nekaj ljudi, osumljenih sodelovanja s partizani.
							Nalogo naj bi zaupal Mirku, ki se je menda oklenil takšne rešitve: na
							seznam je uvrstil umsko zaostale, ki jim je tako ali tako grozilo
							najhujše. Kaj je bilo res, bo najbrž za vedno ostalo nepojasnjeno.</p>
						<p>Konči, v katerega je Mirko po aretaciji polagal vse upe, je bil Konrad
							Pevec – Zdenko (1906–2004), šef celjske okrožne OZNE. Za njegovo
							funkcijo sem izvedela šele pred nekaj leti iz televizijske oddaje, v
							kateri so pokazali tudi njegovo sliko. Na začetku okupacije je bil
							videti zelo navdušen nad Nemci, <pb n="052"/>potem je zamenjal ploščo.
							Mirko mu je med vojno veliko pomagal, vsaj dvakrat v za Končija
							odločilnem trenutku, toda žal je o sokrajanu tudi preveč vedel. Končija
							je šel pred nevarnostjo posvarit na njegov dom, ko ta še ni bil v gozdu.
							Dobro se tudi spomnim, kako je partizanom poslal pisalni stroj in kako
							jih je šel sredi noči na Kal opozorit, naj se umaknejo, ker bo naslednje
							jutro nemška hajka. Konči je za celih 59 let preživel strica Mirka in
							umrl v 98. letu, iste dni kot moj mož. Na Dolfijevem pogrebu so se
							pogovarjali o njegovi osmrtnici. Po vojni ni več živel v Hrastniku.</p>
						<p>Za Mirka Kovača († 1975), ki se je prav tako odselil, so vedeli povedati,
							da se je s v prvih tednih po vojni vrnil s polnimi žepi zlata. Pa tudi,
							kako naj bi v Turju nad Dolom jeseni 1944 med begom pred nemškimi
							kroglami ubil soborca, že omenjenega dolskega trgovca Franca Laznika. To
							je veliko let po vojni v nekem celjskem lokalu glasno zanikal Laznikovi
							ženi Ani, vnovič poročeni z Dolfijevim bratom Karlom, in to pred obema.
							Krivdo je prevalil na partizanko, gospodarico kmetije, ki je mejila z
							Laznikovim posestvom. Laznik je dobil strel v trebuh, Nemci so ga ujeli
							in po njegovi smrti v trboveljski bolnišnici ugotovili, da smrtonosni
							naboj ni prišel iz njihovega orožja.</p>
						<p>Med občinskimi uslužbenci ni bil edina žrtev Mirko Podlogar. Ustrelili so
							Franca Lipovška iz Steklarne, ki ni nikomur nič storil in je med vojno
							vodil naš oddelek z nakaznicami. Njihova žrtev je postala občinska
							uslužbenka Ela Plaznik (1904–1945), katere mož Mihael, Čeperlinov Miha s
							Kala (1912–1995), je ušel z morišča, pozneje živel in umrl v Münchnu,
							pokopan pa je na Dolu. Izgubila sem tudi dve dobri sodelavki: Elico in
							»Frau Strassnig«. Elico Tušek, rojeno Ačkun (1921–1945), so skupaj s
							starši ustrelili na Zeleni Travi med Trbovljami in Zagorjem. Očitali so
							ji, da je bila ljubica župana Titza, vendar tega ne bi mogla potrditi,
							saj nisem nikoli opazila nič takšnega. Elica mi je iz zapora v Trbovljah
							poslala pretihotapljeno pismo: »Valči, prosim, pomagaj mi, saj veš, da
							sem tudi jaz pomagala tebi.« Res, med vojno mi je gotovo pomagala njena
							dobra beseda pri nadrejenih, zdaj pa ni bilo mogoče zanjo storiti
							ničesar. Vse zaman. Njena mama, ki ni bila Slovenka, je rada govorila
							nemško, njen mož je bil nemški vojni pilot, po vrnitvi domov zaprt.
							Eličin brat je po vrnitvi iz nemške vojske našel samo zaklenjeno hišo in
							se na dvorišču neutolažljivo zjokal. V tistih dneh je umrla tudi »Frau
							Strassnig«, županova tajnica. Z vlakom so jo peljali proti </p>

						<figure>
							<graphic url="slike_z_89/z_89_24.png"/>
							<head>Štiri medvojne sodelavke hrastniške občine: prva z desne je
								umorjena Elica Tušek, rojena Ačkun, druga z leve pa avtorica
								spominov. ..Last Valerije Dragar.</head>
						</figure>
						<p>Zidanemu mostu, med postajama Hrastnik in Zidani Most je nekako
							preslepila stražo, skočila skozi straniščno okno, a je padec na cesto z
							višine več metrov preživela. Polomljena se je s ceste privlekla do Save
							in v reko tiščala glavo, dokler ni izdihnila. V takšnem položaju so jo
							našli.</p>
						<p>Žrtev povojnih pobojev je bil tudi Alojz Legvart, ki smo ga poznali kot
							gasilca in očeta mojega sošolca Ladka, s katerim sva skupaj hodila v
							meščansko šolo. Ne vem, zakaj se jim je zameril, po ničemer ni izstopal.
							Sin Ladko je kot nemški vojak padel v angleško ujetništvo, ostal v
							Angliji in se tam tudi oženil. Prepoznal me je kakšnih dvajset let po
							vojni na letovanju na Rabu. V povojnih pobojih je končalo več ljudi iz
							Steklarne. Teh nismo poznali ali le na videz, spominjam se mirnih
							zakoncev Zaletel. Že med vojno so pobili večji del rudniških
							paznikov.</p>
						<p>V širši družini moje mame, pri Podlogarjevih, sta življenje izgubila dva
							od treh stricev, Jože in Mirko, uradno vsak na svoji strani. Jožeta, <pb
								n="053"/>rudniškega paznika, so šteli k padlim partizanom, Mirkovega
							imena ni nikjer, vpisali so ga šele po ženini smrti (1962) na nagrobnik
							njene družine. Maminega polbratranca Milka Jana, starojugoslovanskega
							narednika (1909–1943), je kot vojnega ujetnika v Nemčiji ubila bomba.
							Smrti se je za las izognil njegov brat, drugi mamin polbratranec dr.
							Branko Jan (1909–1964), domobranski kapetan, ki je edini od sorodnikov
							živel pod italijanskim okupatorjem, v Ljubljani. Pred vojno je vsako
							leto za praznike prihajal v Hrastnik in mi v spominsko knjigo, ki jo še
							hranim, zapisal te besede: »Zaprmejdun, Valči, ne vem, kaj naj ti
							napišem. Bodi pridna in bogaboječa. Stric Branko.« Ko se je moj
							petnajstletni brat Lojze jeseni 1944 s Šlandrovo brigado znašel na
							Dolenjskem, se je zanašal, da bi mu stric Branko lahko pomagal, če bi ga
							zajeli. Sokrajan, ki je imel na Dolenjskem brata duhovnika Viktorja
							Ramšaka (bila sem družica pri njegovi novi maši), je Lojzetu rekel:
							»Skupaj se drživa, če si bova morala pomagati. Ti imaš Brankota, jaz
							Viktorja.« Stric Branko se ni maja 1945 nikamor umaknil, aretirali so
							ga, mu sodili, smrtno obsodbo nato po posredovanju vplivnih znancev z
							»vrha« nove oblasti spremenili v dvajset let ječe in ga po odsluženi
							dobri polovici kazni bolnega izpustili na prostost. Zadnja leta je
							preživel kot blagajnik pri izolskem Delamarisu. Stric Alojz – Lojz
							Podlogar je imel z njegovo družine stike v času Brankovega zapora, in
							vsaj enkrat po izpustu ga je bratranec tudi obiskal, prav tako mojo mamo
							in teto Bino, ki sta tedaj še živeli v stričevi hiši. Ni mi znano,
							koliko so se pogovarjali o vojni in politiki. Vem le to, da stric Lojz
							po vojni pri nekaterih ni bil zaželen. Ker je mislil s svojo glavo, mu
							je grozil zapor, pa čeprav so se prvi hrastniški partizani preoblekli
							prav v njegovi hiši. Tolerirali so ga samo zato, ker je bil v kraju
							preveč spoštovan, kar je, ko je leta 1956 nenadoma umrl, potrdila
							nepregledna množica pogrebcev, dolga menda več kot kilometer.</p>
						<p>Še en dogodek iz tednov po »svobodi« mi je živo ostal v spominu. Neke
							nedelje malo po »svobodi« Dolfija po orglanju v dolski cerkvi ustavi
							sokrajan Rudi Bantan, nekaj mlajši od njega, z opozorilom, da ga pred
							cerkvijo čaka prej omenjeni mrzli bratranec Avgust Povše – Dušan
							(1918–2003), partizanski komandant, pozneje direktor enega trboveljskih
							podjetij. »Pa revolver ima, pazi se,« je dodal Rudi, pred vojno in med
							njo tudi sam zaposlen na občini, občinski kurir. Povše se je z Dolfijem
							na vsak način hotel nekaj pogovoriti, in to na samem. Peljal ga je na
							travnik nad stavbo kmetijske zadruge in ga začel precej trdo spraševati
							razne stvari ter mu groziti. Dolfi se je znašel z izmišljenim s
							sklicevanjem na to, da ima kot referent za ugotavljanje zločinov
							okupatorjev svoje naloge in navodila, ki se jih mora držati. Tako se je
							pogovor hitro končal.</p>
						<p>Dolfi, sicer iz organistovske družine, že dolgo ni bil veren, je pa ob
							nedeljah na Dolu orglal pri maši. Pozneje nekaj časa tudi skupaj z mojem
							stricem Alojzom Podlogarjem v Hrastniku, dokler mu niso iz Ljubljane
							poslali na kor glasnika z grožnjo, da bo ob službo, če takoj ne zapusti
							kora. Služba je bila seveda pomembnejša.</p>
						<p>Na občini sem kot uslužbenka delala do junija 1945, ko sem že pričakovala
							četrtega, zadnjega otroka, hčerko Manjo, rojeno 10. marca 1946. Na
							moževo željo sem pustila službo in ostala petnajst let doma. Dolfija so
							hoteli zadržati v vojski, kar mu nikakor ni dišalo. Vojaški zdravnik v
							Mariboru je razumel mojo stisko in se domislil, kako mi lahko pomaga.
							Napisal je potrdilo, da sem v šestem mesecu nosečnosti, čeprav sem bila
							šele v tretjem. S potrdilom sem dosegla, da so mojega moža septembra
							1945 demobilizirali. Dobil je solidno civilno službo v živilski branži
							in tej je ostal zvest do upokojitve 1972 oziroma še nadaljnji dve leti.
							Sama sem se ponovno zaposlila leta 1960, ko sta bili hčerki že
							gimnazijki, in sicer kot vzgojiteljica v vrtcu, dokler nisem leta 1983
							stopila v pokoj, občasno pa sem delala še naslednja štiri leta.</p>
						<p>Usodni čas, ki sem ga opisala, smo pozneje v pogovorih imenovali »med
							vojno«, skoraj pogosteje pa »med rajhom« in tudi »med Nemčijo«. Koncu
							vojne smo rekli »svoboda«, času po njem »po svobodi«, onemu do leta 1941
							pa »v prejšnji Jugoslaviji« ali »v stari Jugoslaviji«. »Hitlerjance« sem
							že omenila, o povojnih zagretih komunistih smo se pogovarjali kot o
							»(zelo) vročih«, o ubijalcih pa prezirljivo kot o »likvidatorjih«. </p>
						<p>Takšen je bil torej vojni in zgodnji povojni čas v Hrastniku v mojih
							očeh, v letih moje izgubljene mladosti. Zdaj, po sedemdesetih letih, ko
							se bližam 89. letu, mi je, kadar poslušam in berem o po vojni pobitih,
							čedalje bolj hudo, da se je zgodila ta strašna stvar. Vedno znova se mi
							misli vračajo k pobitim in k morišču. Kdor koli so bili, kar koli so
							bili, bili so nedolžni ljudje in tega jim ne bi smeli storiti. Nekatere
							žrtve smo vendar dobro poznali, za druge si lahko mislimo, da niso mogli
							biti veliko drugačni od njih. Koliko nedolžnih življenj. Zadnje čase
							veliko molim in v molitvah se spominjam tudi njih.</p>
					</div>
				</div>
				<pb n="054"/>
				<div type="div2">
					<head>O Nabrežina, ti rodni moj kraj! (Igo Gruden)</head>
					<docAuthor>Vanja Kržan</docAuthor>
					<div type="div3">
						<p>Ne le o Nabrežini in Nabrežincih, članek bo govoril tudi o drugih
							Kraševcih – Slovencih, ki so stoletja živeli na tem koščku nekdaj
							popolnoma slovenske zemlje, danes poimenovanem z izrazom tržaško
							zaledje. Na Nabrežino me spominja Igo Gruden in ena od njegovih pesmi,
							ki smo jo Titovi pionirčki moje generacije imeli v šolskih berilih.
							Obujala nam je hrepenenje po morju, takrat za nas nečem nedosegljivem,
							ganila nas je bolečina »temačnih dni«, ki jo je izrazil pesnik. Pesem je
							zapisal svojemu sinčku kot duhovno oporoko:</p>
						<lg>
							<l>V Nabrežini blizu Trsta</l>
							<l>se tvoj oče je rodil:</l>
							<l>kjer je v morju skala čvrsta,</l>
							<l>se po produ je podil,</l>
							<l>v zimi z burjo se boril.</l>
						</lg>
						<lg>
							<l>V šolo hodil je v Gorico:</l>
							<l>ko prihajal je domov,</l>
							<l>vozil se je z jadrnico,</l>
							<l>z ribiči veslal na lov</l>
							<l>tja do istrskih bregov.</l>
						</lg>
						<lg>
							<l>Dnevi so prišli temačni,</l>
							<l>takšnih ni še videl svet;</l>
							<l>mrki tujci v dobi mračni</l>
							<l>so teptali kraški cvet</l>
							<l>petindvajset strašnih let.</l>
						</lg>
						<lg>
							<l>Naj kdorkoli kdaj te vpraša,</l>
							<l>kdo živi na zemlji tej,</l>
							<l>vedi: zemlja ta je naša,</l>
							<l>tvoji dedi spijo v njej,</l>
							<l>zanjo bori se naprej!</l>
						</lg>
						<p>(Sinku, Pesmi 1949)</p>
						<p>Tudi zgodovinski viri pričajo, da ‘zemlja ta je naša’. Te vire sem črpala
							iz knjige Nabrežina skozi stoletja, izdane v Nabrežini 1996. Ko se je na
							začetku 8. stoletja Slovanom dokončno posrečil prodor v Furlansko
							nižino, so se naselili do utrjene meje z Langobardi, ki je potekala od
							Devina proti severu mimo Tržiča (Monfalcone), Fare, Krmina, Čedada, Nem
							in Humina (Gemona) do Pušje vasi (Vencone). Ta meja je vsa stoletja
							veljala za ločnico med Slovenci in sosednjimi ljudstvi. </p>
						<p>V devinskem urbarju iz leta 1578 najdemo prve slovenske priimke
							Nabrežincev, kot so Schacharija (Caharija), Grudin (Gruden) in Pertold
							(Pertot), kasneje pa še Legischa (Legiša), Marusitsch (Marušič) in
							drugi. Ime naselja Nebresin ali Nabruschina, ki ga zasledimo v tem
							urbarju, sega v predrimsko dobo. Zmeda pri pisanju imen je nastala z
							uporabo gajice. V obdobju fašizma pa so zlonamerno spreminjali slovenska
							imena, bodisi priimke bodisi krajevna imena. Še vedno najdemo sama
							slovenska imena l. 1841 v seznamu nabrežinskih družin, ki ga je sestavil
							kurat Valentin Florianzhizh (Florjančič).</p>
						<p>Tudi ledinska imena zemljišč, zapisanih v urbarju iz l. 1779, pričajo, da
							so na »zemlji tej« živeli Slovenci: Na Hribi, pod Oreham, nad Klanzam,
							Draga in Breg (staro ledinsko ime, ki še danes velja za točno določeno
							področje od morja do železnice, kjer so si neumorni Nabrežinci v začetku
							prejšnjega stoletja obzidali vinograde, njihove žene pa znosile v nečkah
							zemljo na ‘paštne’, da so lahko nasadili trte). Iz daljnega 15. stoletja
							nam Alojz Rebula – poet Krasa – oživlja posamezne točke na obali: Čedaz,
							Kapucinarjev školj, Brojnica, Dednica, Rogač … </p>
						<p>Skopa kraška zemlja, ki jo je odpihovala burja in splakoval dež, je
							Nabrežincem nudila skromno preživetje. Danes ponovno cenjena pirjevica
							(odporna in manj rodna pšenica) z ržjo, ječmenom in koruzo jim je dajala
							vsakdanji kruh. Paša je bila slaba; največja nadloga je bilo pomanjkanje
							vode.</p>
						<p>Nabrežinci svoje kraške žilavosti niso utrjevali le na zemlji, ampak tudi
							na morju, v borbi z burjo in valovi. Ko je začelo poletje prehajati v
							jesen, so pozorni opazovalci s posebnih mest s kričanjem opozarjali
							ribiče, da se približujejo jate tunov, po nabrežinsko tonov.
							Potrpežljivo so jih čakali v čolnih, tonerah. S posebnimi ukazi in
							vodenjem ‘tonere’ so ‘zapirali tone’ in iz vasi jim je staro in mlado
							hitelo pomagat vleči mreže na kopno. Seveda so poleti in pozimi lovili
							tudi druge ribe »vse do istrskih bregov«. Za kaj pa naj bi sicer
							Nabrežinci imeli svojo znamenito ‘čupo’ (narejeno iz debelega in dolgega
							hrastovega čoka). Slovensko likovno umetnost je z upodobitvijo
							nabrežinskih ribičev in čup obogatil slikar Lojze Perko. Ta kulturna
							dediščina pa žal ni ostala last prvotnih slovenskih ribičev ob obali
							Krasa. Dobila je nove, tuje lastnike in le redki izbranci jo lahko
							občudujejo v sobani državnega predsedstva v Ljubljani. </p>
						<p>Nabrežinskim ribičem niti morski roparji in razbojniki niso bili tuji.
							Slikarjev čopič je zamenjalo pero pesnika A. Aškerca. »Prišli so Čožoti/
							čez široko morje/ od obale laške/ s pisanimi jadri, s praznimi čolniči/
							… Pa lovili ribe/ so Čožoti lačni/ v morju našem <pb n="055"/>
						</p>

						<figure>
							<graphic url="slike_z_89/z_89_25.png"/>
							<head>Spomenik Igu Grudnu v Nabrežini</head>
						</figure>
						<p>krasnem/ … Tretji dan lovili,/ pa se nam smejali/ na ves glas Čožoti,/
							kazali nam osle,/ pitali nas s »ščavi«,/ kadar so veslali/ drzni mimo
							nas.«</p>
						<p>Slovenski ribič je poznal tudi praznik. »Greš, ljubica, z mano na božjo
							pot,/ k Mariji v Barbano na božjo pot?/ Po morju bo barka letela,/ ko da
							bi peruti imela!« (A. Aškerc, Božja pot v Barbano). Kraševec je od konca
							8. stoletja sprejemal vero v Boga, ki so mu jo oznanjevali blagohotni
							benediktinski redovniki iz samostana sv. Ivana v Devinu (Štivan), za to
							so poskrbeli oglejski patriarhi. Štivanski samostan je postal za
							Slovence, ne le na Krasu, versko in kulturno središče mnogo
							stoletij.</p>
						<p>Nabrežinski kamnarji in kamnoseki so ponesli sloves nabrežinskega
							marmorja po vsej Evropi do daljnega Egipta. Spuščali so ga po svinčenih
							drsinah v morje in ga natovarjali na ladje. Še danes lahko nabrežinski
							kamen občudujemo v oglejski baziliki, v Gradežu, v Benetkah, Rimu; v
							palači parlamenta v Budimpešti in na neštetih zgradbah v krajih nekdanje
							avstro-ogrske monarhije; v bližnjem Trstu ali v daljnem Egiptu v
							izklesanih leopardih, ki stražita Sueški prekop. Na naših tleh se
							svetovna mojstrovina nabrežinskih kamnarjev in kamnosekov pne čez Sočo
							pri Solkanu – v največjem enoločnem kamnitem mostu na svetu.</p>
						<p>Tudi svojemu kraju so Nabrežinci postavili spomenik ob gradnji južne
							železnice Ljubljana–Trst s 646 m dolgim in 19 m visokim železniškim
							viaduktom, narejenim iz dvainštiridesetih obokov. Premožnejši so si
							vhode v svoje hiše in dvorišča olepšali s kamnitimi ločnimi ali
							okvirnimi portali; si postavljali vodnjake ali tlakovali tla; vzdolž
							fasade so kamniti balkoni z balustrado počasi začeli spodrivati izvirne
							ganke ali ‘baladurje’, ki so bili prvotno leseni. V nabrežinski hiši si
							lahko našel tudi s kamnom obloženo ognjišče – »bajni čar kraškega doma«,
							kjer so v dolgih večerih pravljično zaživele morske pečine nenavadnih
							oblik ali razvaline Devinskega gradu ali pa je našla izpoved trpka
							bolečina preizkušanega Nabrežinca. V spominu Nabrežincev, ki so
							zapustili domačo vas, ostaja zvok kladiv domačih kamnarjev »suhih in
							ožganih teles«; ostaja pogled na žene in dekleta, ki so jim v košarah
							nosile hrano. Nabrežinska žena je vedno delila s svojim možem vse dobro
							in hudo.</p>
						<p>Z zgraditvijo južne železnice Ljubljana–Trst l. 1857 se je povečalo
							število priseljencev, zlasti železničarjev in kamnosekov. Ob
							gospodarskem razcvetu Trsta so se naselili v Nabrežino trgovci in
							obrtniki, kar nekaj pa je bilo gostilničarjev, da so močili izsušena
							usta kamnarjev. Ob gradnji železnice so našli pri Nabrežini tudi izvir
							vode, tako dragocen vir življenja za Kraševca.</p>
						<p>V tej pisani druščini Nabrežincev si kar težko predstavljamo, da se je v
							desetletjih pred prvo <pb n="056"/>svetovno vojno po zaslugi nekaterih
							Nabrežina kulturno in narodnozavedno tako zelo razbohotila. Med tistimi,
							ki so bili najbolj zaslužni za kulturni vzpon v Nabrežini, lahko omenimo
							Avgusta Tanceta (1864–1946). Po poklicu je bil nadučitelj, bil pa je
							tudi odličen organist, pevec in pevovodja. Arhitekt Anton Radovič je
							deloval v Javni ljudski knjižnici. Lastniki kamnolomov in kamnoseških
							delavnic so bili večkrat tudi politiki in kulturniki. Župan Franc Gruden
							(oče pesnika Iga Grudna) je bil med vodilnimi v Pevskem društvu
							Nabrežina. Kulturno dejavnost so obogatili tudi nedomačini, ki so
							večinoma kot uslužbenci pri železnici prihajali iz drugih krajev
							Primorske in Slovenije. Po prizadevanju duhovnika Josipa Vodopivca je
							bila tik pred prvo svetovno vojno ustanovljena v župnišču Ljudska
							hranilnica in posojilnica, ki jo je vodil domačin Jernej Pertot.</p>
						<p>V Nabrežini je v tem času delovalo neverjetno veliko kulturnih društev:
							čitalnica, ki je od l. 1869 prirejala ‘bésede’, njena naslednica je bilo
							bralno društvo, Tamburaški zbor Narod, Slovensko katoliško izobraževalno
							društvo s knjižnico, Moška in ženska podružnica sv. Cirila in Metoda, ki
							je podpirala razvoj šolskih ustanov na katoliško-narodni osnovi, Ljudski
							oder, Godbeno društvo Nabrežina, Pevsko društvo Nabrežina, Javna ljudska
							knjižnica in Splošna delavska zveza Vzajemnost, ki je hotela razširiti
							vpliv socialističnega gibanja med delovnimi ljudmi.</p>
						<p>Središče naselja je bil trg s cerkvijo sv. Roka. Zapis v župnijskem
							urbarju navaja, da je bila cerkev posvečena l. 1604, povečano in
							olepšano pa je posvetil prvi goriški nadškof Karel Mihael Attems l.
							1764. Župnik Bogomil Brecelj (zdaj že pokojni) je l. 1982 oskrbel zidavo
							župnijske dvorane sv. Roka za raznolike dejavnosti vernikov slovenske in
							italijanske narodnosti. Slovenski verniki vam bodo ponosni pokazali
							postaje križevega pota s slovenskimi napisi, saj so kljubovale
							fašističnemu preganjanju in ostale v cerkvi do danes.</p>
					</div>
					<div type="div3">
						<head>Dnevi so prišli temačni</head>
						<p>V kulturni in gospodarski razcvet Nabrežine je treščila prva svetovna
							vojna. Od tega udarca se Nabrežina nikoli več ni povsem opomogla. Fantje
							in možje so bili vpoklicani v tržaški pehotni polk, mnogi so spoznali
							ruska bojišča in tam tudi za vedno ostali. Že v času prve soške bitke so
							postali privlačni cilji italijanskih letalcev mogočna nabrežinska
							železniška postaja, njene naprave in železniški tiri, mostovi in razna
							avstrijska skladišča. Družine so živele v vse hujši revščini, vendar so
							kljub pomanjkanju sodelovali v dobrodelnih akcijah, pomagali
							nastanjenemu vojaštvu, žene in dekleta so skrbele za ranjene vojake v
							nabrežinski bolnici.</p>
						<p>V sedmi soški bitki septembra 1916 je večina Nabrežincev morala v
							begunstvo v Wagno pri Lipnici (Leibnitz) na avstrijsko Štajersko in
							nekatere druge kraje. Njihov župnik Jožef Vodopivec je ostal z njimi do
							konca leta 1917. Že tega leta pomladi so se nekateri smeli vrniti v
							Nabrežino na svoje izropane domove in so v skrajni revščini čakali konec
							vojne. Navdušeno so pozdravili Majniško deklaracijo in se s podpisi
							izjavili za združitev slovenskega, hrvaškega in srbskega naroda v
							kraljevino. </p>
						<p>Tistih nekaj nabrežinskih mladcev in povratnikov, ki so se ob koncu vojne
							nahajali v Nabrežini, je 2. in 3. novembra 1918 z zasilnimi barikadami
							ustavilo prodor italijanskih enot. Naslednjo noč so se fantje umaknili,
							italijanski vojaki pa so z belimi zastavami – znakom miru – odkorakali
							skozi Sv. Križ in Prosek proti Trstu. Belo zastavo je 20. novembra 1918
							zamenjala italijanska trobojnica. Še pred tem pa so italijanske vojaške
							oblasti zahtevale tri talce iz Nabrežine: deželnega poslanca, učitelja
							in jurista, v znak maščevanja in v poduk, kdo bo odslej zagospodoval nad
							Slovenci.</p>
						<p>Zvijačnost in nenačelnost italijanskih oblasti je po vojni zahtevala
							Primorsko zase. Sanje po združitvi s Slovenci v novonastali kraljevini
							se Primorcem niso izpolnile. Po vojnem opustošenju je življenje le s
							težavo steklo. V kamnolomih ni bilo več starih gospodarjev, dela je
							primanjkovalo. Vsaka družina je čakala na povratnike iz vojske.
							Zanemarjene njive so postale še bolj skope. Mnogi so se v letih po vojni
							in še kasneje izselili v Argentino in drugam, da bi tam našli lažje
							preživetje, izpolnitev svojih sanj ali pa jih je tja odgnal vse hujši
							fašistični pritisk. »In za morjem – tam pomlad je,/ Vida, tam pomlad je
							večna;/ za obzorjem pa tvoj grad je –/ v njem bo lepa Vida srečna … «
							(Igo Gruden, Pesem o lepi Vidi). Ali bo Kraševcem odslej ostalo le še
							hrepenenje po boljšem življenju, po svobodi?</p>
						<p>Za tiste, ki so ostali doma, »dnevi so prišli temačni, takih ni še videl
							svet«. Primorci si še niso opomogli od vojne in razočaranj, že je v črni
							srajci navalil nadnje – fašizem. Po l. 1920 je postajal vse bolj očiten
							in vedno bolj nasilen. (O fašističnem nasilju nad Slovenci smo pisali v
							88. številki Zaveze.) Ukinjene so bile vse slovenske organizacije in
							društva; novi oblastniki se niso zadovoljili le z odloki, v naselja so
							prihajale fašistične skupine ‘škvadristiov’ s <pb n="057"/>
						</p>

						<figure>
							<graphic url="slike_z_89/z_89_26.png"/>
							<head>Železniški viadukt</head>
						</figure>
						<p>‘kamionetami’; vdirali so v poslopja, pretepali prisotne in jim dajali
							piti ricinusovo olje. Fašističnemu nabrežinskemu županu so bili trn v
							peti celo nedolžni slovenski napisi na nagrobnikih na pokopališču. Dal
							jih je na dražbo, češ da je treba dati prostor novim. </p>
						<p>Nabrežinska sekcija Fašistične nacionalne stranke je bila ena prvih v
							širšem zaledju Trsta in povsem uvožen pojav. Vedno bolj je bila
							razvejena mreža fašističnih organizacij in društev: kdor ni hotel
							pristopiti, ni dobil npr. dovoljenja za obrt. Prepovedana je bila raba
							slovenščine v uradih. Gentilejeva šolska reforma marca 1923 je postopoma
							odpravila pouk v slovenskem jeziku. Izganjali so slovenske učitelje in
							uradnike. Od tega leta dalje je postala Nabrežina Aurisina. Še danes v
							teh krajih zaman iščete dvojezične napise. </p>
						<p>Razumljivo, da je v Slovencih rastel čedalje večji odpor proti nasilju in
							krivicam tujih fašističnih oblastnikov, a so ga morali bolj ali manj
							prikrito zadrževati v sebi. Tak položaj so spretno izrabljali redki
							posamezniki – tudi med Nabrežinci prisotni – komunisti. Nosilec njihovih
							idej in nekakšen simbol je postal Kamnarjev Jurij pisatelja Franceta
							Bevka. »Delavci iz jav in kamnoseških barak. Trudni, z belim prahom
							pokriti, so se upogibali, besede so jim zvenele kot njihova dleta. Drzne
							sanje duš so letele prek mej, verjeli so, da je v njihovih rokah usoda
							sveta … «</p>
						<p>Prva svetovna vojna je delovanje kamnolomov in kamnoseško dejavnost
							popolnoma ohromila, l. 1925 pa so ponovno delovali s polno paro; tega
							leta je bil odprt tudi največji kamnolom Cave Romana. Nabrežina se je
							lahko pohvalila, da ni kamnarja ali kamnoseka, ki bi bil brez dela. V
							tistem obdobju je bilo zaposlenih 1200 delavcev in 150 vajencev. </p>
						<p>Kje drugod – če ne med delavstvom – so posamezniki pričeli širiti
							komunistične ideje. Ivan Vogrič se v poglavju Obdobje med obema vojnama
							v knjigi Nabrežina skozi stoletja o tem pohvali: »Prepoved političnega
							delovanja je zelo oslabila katoliško – liberalni tabor, medtem ko so
							komunisti – kljub velikim organizacijskim in kadrovskim težavam in kljub
							temu, da so že od leta 1922 delovali skoraj ilegalno – nadaljevali
							politično delo. Med protirežimskimi akcijami, ki so jih izvedli, bi
							omenili razobešenje rdečih zastav in letakovanje na večer pred prvim
							majem 1930. Akcijo so izvedli v strogi tajnosti, vendar so zaradi izdaje
							več udeležencev aretirali (pretežno so bili mladi) in za nekaj časa tudi
							priprli. Nabrežinsko antifašistično jedro je bilo tako spet okrnjeno,
							istega leta pa se je izognilo množičnim aretacijam v primorskih krajih,
							se pravi policijskim racijam, ki so privedle do t. i. prvega tržaškega
							procesa.«</p>
						<p>Ali je nabrežinsko antifašistično jedro tvorila le peščica komunistov in
							je večino mladcev pri razobešanju zastav gnalo bolj domoljubje kot
							komunistične ideje, ki jih v celoti niti poznali niso? Ali niso bili ti
							mladci žrtve nabrežinskih komunistov?<pb n="058"/>
						</p>
						<p>In kaj se je zgodilo štiri leta kasneje? Prisluhnimo spet Ivanu Vogriču.
							»V nabrežinskih kamnolomih so se medtem nadaljevale občasne mezdne
							agitacije. Te akcije so vodili večinoma levičarski sindikalisti, njihovo
							delovanje so oblasti nasilno zatrle ob koncu pomladi l. 1934. V okviru
							širše policijske akcije (med njo so onemogočili celotno komunistično
							mrežo v spodnji Furlaniji, na Tržaškem in na nabrežinsko-komenskem
							Krasu) so za zapahe spravili več desetin domačinov. Naslednje leto so
							jim sodili pred posebnim sodiščem v Rimu.« Iz omenjenega odstavka ni
							razvidno, ali so bile te desetine domačinov sami komunisti ali pa so
							bili med njimi tudi protifašistično usmerjeni, pokončni in domoljubni
							Slovenci. Mnogi so bili obsojeni na več let ječe, tudi nekateri iz
							Nabrežine. Pomiloščeni so bili l. 1937 ob rojstvu prestolonaslednikovega
							sina.</p>
						<p>»Eden pa se je pravočasno izognil aretaciji. To je bil Ivan Pavlina, ki
							je bil nekaj časa v vrstah tujske legije, nato pa se je kot prostovoljec
							pridružil republikanskim silam v Španiji. Na republikanski strani se je
							takrat boril še en vaščan – že omenjeni Leopold Caharija, ki je več let
							kasneje postal načelnik Gregorčičeve brigade, po vojni pa koprski
							župan,« še omenja Ivan Vogrič. Nič pa ne zvemo, kako to, da so se
							posamezni komunisti vedno in povsod »pravočasno izognili aretaciji«.</p>
						<p>10. junija 1940 je Italija stopila v vojno. Takrat so ponovno »vtaknili v
							pripor nekatere domače antifašiste. Tokrat so jim sodili z večjo skupino
							protifašistov, in sicer na t. i. drugem tržaškem procesu«. Obsojenih je
							bilo 60 protifašistov, med njimi je bilo 22 komunistov, navaja Vogrič.
							Večina obsojencev je bila izobražencev in narodnjakov. OF, ki je takrat
							že imela tajno tiskarno v Trstu, je takoj izkoristila proces za svojo
							propagando in razširjala ‘protifašistične’ letake s podpisom:
							Osvobodilna fronta slovenskega naroda – Pokrajinski odbor za Primorsko.
							S tem je hotela prepričati Slovence na Primorskem, da je OF tista, ki se
							bori za njihovo osvoboditev. In ljudstvo, ki je petindvajset let trpelo
							fašistično nasilje, ji je slepo verjelo in zaupalo.</p>
						<p>»Leta 1940 so iz Nabrežine fašisti konfinirali Adolfa Pertota, pevovodjo,
							ki je vodil cerkveni pevski zbor skozi najhujše čase in ki je bil svoj
							čas član tajne organizacije TIGR. Pertot je bil skupaj z Josipom
							Terčonom, Stankom Kosmino in domačima slovenskima župnikoma Josipom
							Vodopivcem in Antonom Grbcem, ki sta previharila z Nabrežinci vse
							obdobje fašističnega zatiranja, eden najbolj vplivnih domačinov, ki se
							niso istovetili s komunistično stranko.« Ali niso torej predvsem taki in
							podobni ljudje tvorili jedro antifašističnega odpora, ki si ga je vedno
							bolj lastila OF?</p>
						<p>Tako je OF že pred vojno, zlasti pa ob pričetku vojne s prihodom prvih
							partizanov na Primorsko in njihovi okrepitvi po kapitulaciji Italije
							stegovala svoje oblastiželjne lovke po Primorcih.</p>
					</div>
					<div type="div3">
						<head>Nabrežina in tržaški kras med revolucijo</head>
						<p>Ni naš namen opisovati čete, odrede, divizije in bataljone, ki so
							nastajali na Primorskem in se v duhu komunističnega ‘patriotizma’
							poimenovali po Gregorčiču, Gradniku, Kosovelu in tudi po Nabrežincih. Ne
							zanimajo nas njihovi komisarji in komandanti, še manj bitke, kolikor so
							bile. O tem se nekritično razpisujejo partizanski viri. Za nadaljevanje
							naše zgodbe o Nabrežincih in njihovih bližnjih sosedih vse to ni
							pomembno.</p>
						<p>Zanje so bile zelo usodne sabotažne partizanske skupine z minerskimi vodi
							inženirskega bataljona XXX. divizije IX. korpusa. Odredov komandant je
							bil Karel Nardin – Jakec, njegov namestnik pa Anton Šibelja – Stjenka. V
							Nabrežini in okolici se partizani nikoli niso zadrževali, ker je nemška
							vojska železnico dobro zastražila, poleg tega so bile v Nabrežini in
							sosednjih naseljih, v bližnjem Trstu in Gorici vojaške postojanke. Zato
							so bile za ‘hrabro’ partizansko vojsko »mnogo bolj primerne in
							učinkovite hitre nočne akcije manjših sabotažnih skupin, ki so delovale
							v tesni povezavi z domačimi terenci in obveščevalci«, npr. z
							obveščevalcem in minerjem Antonom Žigonom, železničarskim delavcem iz
							Nabrežine.</p>
						<p>Ohranil se je dnevnik akcij I. in II. minersko sabotažnega voda. Čeprav
							je dnevnik nepopoln, je leta 1944 zabeležil 26 akcij samo v okolici
							Nabrežine, v prvih treh mesecih leta 1945 pa deset! Kar naprej so bili
							minirani ali železniška proga ali vlaki ali električni daljnovodi ali
							stolpi visoke napetosti za pogon vlakov ali ceste. Partizanska
							literatura brez sence sramu poroča o teh akcijah, kot da se še danes ne
							bi ovedela, kako strahotne posledice so imele za Nabrežince in
							okoličane. Človek dobi vtis, kot da so bile partizanske akcije in
							okupatorjeve represalije v posmeh enemu od gesel osvobodilnega boja, ki
							jih je vodstvo OF sprejelo 15. junija 1941: »Osvoboditev in združitev
							razkosanega slovenskega naroda vštevši koroške in primorske Slovence!«
							In to geslo je bilo takrat domoljubnim primorskim Slovencem sveto!</p>
						<p>Decembra 1942 je prihod vidnih revolucionarjev na Primorsko, med drugimi
							Aleša Beblerja, pospešil nastanek organizacij KPS in <pb n="059"/>
						</p>

						<figure>
							<graphic url="slike_z_89/z_89_27.png"/>
							<head>Breg in morje in hrepenenje … </head>
						</figure>
						<p>OF ter mnogih odborov: Slovenske pokrajinske zveze žena (SPZŽ), Zveze
							slovenske mladine (ZSM), Narodne zaščite (NZ) in Antifašistične zveze
							žena (AFŽ). Videli bomo, kako si je komunistična oblast preko teh
							odborov hotela podrediti slovenski živelj na Primorskem, še posebej pri
							ustanavljanju slovenskega šolstva. Toda preden odpremo to žalostno
							poglavje medvojne zgodovine primorskih Slovencev, si bežno oglejmo
							maščevalne ukrepe fašistične in za tem še nemške okupatorske oblasti nad
							Primorci, ki so bili pretežno vsi posledica vdora partizanskih čet in
							delovanja OF na Primorskem.</p>
						<p>Že leta 1941, predvsem pa naslednji dve leti, so italijanske vojaške
							oblasti skušale zajeziti odhod mladih fantov in mož v partizane s tem,
							da so jih v glavnem porazdelili v t. i. 'battaglione speciale'. Orožja
							jim niso dali, zadolženi so bili za pomožna dela. Tudi iz Nabrežine so v
							te bataljone izgnali približno štirideset mladih fantov. Fašistični
							pritisk so v svoje namene izrabljali partizani: vabili in silili so
							fante in može v partizane. Nekateri so se jim pridružili, – zlasti po
							kapitulaciji Italije, ker so verjeli idejam »o osvoboditvi in združitvi
							slovenskega naroda«, nekateri pa zato, da bi se izognili fašističnemu in
							kasneje nacističnemu nasilju. </p>
						<p>V začetku marca 1943 so v Nabrežini Italijani ponoči prisilno
							mobilizirali 26 mladoletnih fantov in jih odpeljali v kazenske bataljone
							v Aquilo, po kapitulaciji pa so bili odgnani v ujetništvo. Od maja do
							avgusta se je to ponavljalo in vedno več nabrežinskih fantov in mož se
							je znašlo v kazenskih bataljonih. 1. oktobra istega leta je pridrvel v
							vas kamion škvadristov: po vasi so iskali ljudi, ki so neznano kam
							odpeljali bivšega fašističnega tajnika Albina Gigliotta. Ker jih niso
							našli, so odpeljali 15 drugih. Medtem je druga skupina škvadristov
							delala preiskavo pri Marjanu Pertotu. Doma ga niso našli, zato so mu
							oropali trgovino. Naslednje leto so fašiste zamenjali SS-ovci. 14.
							februarja 1944 so v zgodnjih jutranjih urah obkolili vas in odpeljali 35
							moških in žensk v tržaški zapor Coroneo. Nekaj so jih po 14 dneh
							izpustili, ostale so odpeljali na prisilno delo v Nemčijo. Milan Pahor v
							svojem članku Nabrežina v vojni (v knjigi Nabrežina skozi stoletja,
							Nabrežina 1996) teh aretacij ne omenja.</p>
						<p>Vest o kapitulaciji Italije se je v hipu razvedela po vsej Primorski.
							Bolj kot za kogarkoli je bil to za Primorce dan veselja in sreče. Po
							petindvajsetih letih zatiranja končno svoboda! Trajala pa je le dobrih
							štirinajst dni. 25. septembra so Nemci že pridrveli na Primorsko. Črno
							srajco je zamenjal trdo okovani pruski škorenj. Milan Pahor omenja, da
							je »kapitulacija Italije privedla do splošne vseljudske vstaje, ki je
							narodnoosvobodilno gibanje tako okrepila in razširila, da ga ni bilo več
							mogoče na noben način zaustaviti«. Dodaja še, da je v Kraški bataljon
							septembra 1943 vstopilo </p>
						<pb n="060"/>
						<figure>
							<graphic url="slike_z_89/z_89_28.png"/>
							<head>Cerkev sv. Roka pred 1. svetovno vojno</head>
						</figure>
						<p>veliko število novih partizanov tudi iz Nabrežine in sosednjih vasi. Ne
							omenja pa partizanskega nasilja in likvidacij na Primorskem. </p>
						<p>V Nabrežino je zaradi nadzora proge prišlo nemško vojaštvo in policija že
							nekaj dni po 8. septembru. Kot smo že omenili, so partizani tržaško
							zaledje 'obvladovali' in 'ustrahovali' s številnimi diverzantskimi
							akcijami. Z njimi so pričeli januarja 1944. Nemci kljub ogromni
							materialni škodi in izgubi človeških življenj skozi vse leto 1944 niso
							stali križem rok. Odgovorili so s t. i. operacijo Bober.</p>
						<p>27. februarja 1944 so iz devetnajstih vasi na tržaškem Krasu odpeljali v
							različna taborišča v Nemčiji 672 moških med 16. in 60. letom starosti.
							Mnoge, ki so se izognili zajetju pri operaciji Bober, pa so mobilizirali
							kot prisilne delavce v organizacijo Todt, ki je bila zadolžena za
							kopanje strelskih jarkov in gradnjo bunkerjev. Kje je bil takrat kakšen
							partizanski bataljon, ko je pozno zvečer tistega nesrečnega dne v
							februarju iz Nabrežine odpeljal vlak, natrpan z deportiranci? Edini, ki
							se je takrat zavzel zanje, je bil nabrežinski župnik Mario Virgulin, ki
							je SS-ovskega poveljnika prepričal, da niso odpeljali fantov, mlajših od
							16 let, in mož, starejših od 60 let.</p>
						<p>(Po kapitulaciji Italije je župnika partizansko vodstvo trikrat obsodilo
							na smrt, domačini, nabrežinski partizani, pa so ga branili, kolikor so
							le mogli. Zadnjega aprila, dan pred 'osvoboditvijo' Nabrežine, je
							navsezgodaj zjutraj prišel k njemu partizan iz Nabrežine in ga opozoril,
							da ga morda že naslednje dni čaka smrt. Še isto popoldne se je s kolesom
							odpeljal na novo župnijo v Rudo, od tam je bil kasneje premeščen v
							Ronke. Vsako prvo nedeljo v mesecu je maševal v slovenščini.)</p>
						<p>Naj kot zanimivost povemo še to, da so pri operaciji Bober pregovorno
							natančni Nemci storili napako, kot nam poroča M. Pahor. Spregledali so
							delavsko naselje Nabrežina Kamnolomi, zato tamkajšnji fantje in možje
							niso bili izgnani! Tej 'napaki' je težko verjeti.</p>
						<p>Partizani so kljub nasilju okupatorja nadaljevali s svojimi drznimi
							akcijami. Prve dni v avgustu so pognali v zrak del železniškega viadukta
							pri Moščenicah; 9. avgusta je II. minerski vod miniral štiri stolpe
							visoke napetosti za pogon vlakov na progi Tržič–Opčine. Povračilni ukrep
							je zopet prizadel civilno prebivalstvo, toda vse kaže, da partizanov to
							ni motilo. »Žrtve morajo biti!«</p>
						<p>16. avgusta so zato Nemci zažgali štiri vasi nad Nabrežino: Mavhinje,
							Cerovlje, Vižovlje in Medjo vas. Zakaj prav te štiri? Morda nam bo
							uspelo vsaj nekoliko osvetliti to strahoto v prihodnji številki Zaveze,
							posebno pa poglavje o nastanku slovenske šole v Nabrežini decembra 1943
							in po ukazu OF – njeni ukinitvi. Po vsem, kar smo do zdaj povedali o
							Nabrežincih, se lahko vprašamo – ne brez grenkobe – ali jih je moral
							zadeti še ta, doslej zanje najbolj boleč udarec? Otrok niso več
							poučevale požrtvovalne slovenske učiteljice, po vojni pa je bila
							slovenščina iz šol za vedno odpravljena.<pb n="061"/>
						</p>
					</div>
				</div>
				<div type="div2">
					<head>Pričevanje Zvonke: mojega očeta so sami umorili</head>
					<p>Ivanka Kozlevčar</p>
					<div type="div3" subtype="intro">
						<p>Z ljudmi se lahko dolgo srečujemo in pogovarjamo o vsemogočem, ne da bi
							vedeli, da nosijo v sebi zgodbo, za katero menijo, da bi jo morali
							razkriti. Včasih je njena podoba njim samim nejasna in potrebujejo čas
							in nove uvide, da dozori. Tako je tudi Zvonka zlagala drobce v svojih
							spominih in jih končno zložila v pripoved. Veliko ljudem se je zgodilo
							to, kar se je Zvonkinemu očetu, vendar nimajo možnosti ali poguma, da bi
							o tem javno spregovorili, zato je njena pripoved dragocena. Takole
							pripoveduje.</p>
					</div>
					<div type="div3">
						<p>Svojega očeta se seveda ne morem spominjati, saj sem imela komaj sedem
							tednov, ko so ga ubili. Vse, kar vem o njem, mi je povedala mama, vendar
							so bili taki časi, da je raje molčala, kot govorila. Ves čas so jo
							nadzorovali in ji niso zaupali: najprej v domačem okolju, pa tudi po
							preselitvi v Ljubljano se ni tega rešila. Ni dočakala, da bi mogla
							svobodno spregovoriti, morala je pristajati na uradno razlago o smrti
							moža, tudi zaradi preživetja. Ko smo odrasli, je nam, otrokom, vendarle
							zaupala, kako je naš oče umrl. Njena fotografija iz tistih časov kaže,
							kako hudo je trpela in kako težek je bil njen boj za preživetje.</p>
						<p>Moj oče Franc Žibert je bil doma v zaselku Cvetež, ki je del razloženega
							naselja vzhodno od Vač na slemenu med Savsko in Moravško dolino. Naselje
							obsega dva zaselka Cvetež in Vovše, ki se zdaj skupno imenujeta Vovše.
							Obsegalo je le dve domačiji. Njegov oče Fran Žibert st. je padel v prvi
							svetovni vojni, ko je imel moj oče šele tri leta. Mama se je ponovno
							poročila, saj dela na domačiji ni zmogla sama. Imel je še starejšega
							brata Rudija. Očeta je zelo pogrešal. Ni imel možnosti, da bi se izučil
							kakega poklica, zato mu ni preostalo drugega, kot da je šel delat v
							rudnik. Še vesel je bil, da je dobil delo v Kisovcu. Poročil se je s
							sofaranko Rozo Žibert z Raven na moravški strani. Oba kraja spadata v
							župnijo Zasavska Sveta Gora. Poznala sta se od otroških let. V njeni
							družini je bilo 14 otrok, zato so jo dali sorodnikom brez otrok in je
							morala težko delati. Želela se je izučiti za šiviljo, pa to ni bilo
							mogoče. Po poroki sta se z mojim očetom preselila v Kisovec. Imela sta
							tri otroke: Franca, Emilijo in mene, Zvonko. Oba starša sta se zaradi
							lastnega težkega življenja čutila zelo odgovorna za svoje otroke.</p>
						<p>Med vojno je imel oče to srečo, da je delal v rudniku, ki je imel
							strateški pomen, in so ga Nemci pustili doma. </p>
						<p>
							<emph>Naj tukaj Zvonkino pripoved prekinem in povem nekaj o medvojnih
								razmerah v teh krajih. Hribovito obsavsko področje je bilo
								izpostavljeno vsemu hudemu, ki se ga je spomnil okupator, zlasti pa
								še potem, ko se je začelo partizansko delovanje. Tako so maja 1941
								izselili izobražence in družbene delavce v Srbijo, novembra in
								decembra pa še prebivalce področij, ki jih je zadeval odlok šefa
								civilne uprave za Spodnjo Štajersko 20. oktobra 1941. Prizadel je
								prebivalce zlasti nekdanje občine Polšnik. Zelo jih je prizadevala
								mobilizacija v nemško vojsko. Ko so začeli delovati partizani, so
								vsaki akciji sledile nemške represalije. O takem, po mojem mnenju
								kar zločinskem partizanskem izzivanju, poroča Jože Gričar v svojem
								članku Delo prvih ilegalcev narodnoosvobodilnega gibanja na
								Litijskem in Moravškem v Litijskem zborniku na strani 72. »Julija
								1942 smo se dogovorili s poveljstvom moravške čete in vaško
								organizacijo OF Hrastnik na Limbarski gori, da organiziramo v
								Hrastniku miting. Izbrali smo nedeljo, ker smo hoteli, da se
								pokažejo partizani tudi podnevi. V prvih popoldanskih urah smo
								zastražili dohode v vas in nismo nikogar pustili iz vasi. Zbrali smo
								vaščane in jim govorili o ciljih naše borbe, nato pa je bila zabava
								ter pogovori borcev z vaščani. Organizacijo OF sem opozoril, da naj
								bo odslej še bolj previdna, zlasti še ponoči, da jih ne bi Nemci
								iznenadili.« Kmalu potem sta neko jutro Gričar in poveljnik Risto
								zaslišala strele in dobila sta obvestilo, da Nemci selijo Hrastnik.
								Risto se je odločil, da jih ne bo napadel, ker je Nemcev preveč. Ob
								desetih dopoldne (19. julija) se je nad vasjo začel dvigati dim.
								Ženske in otroke so izselili, vas oropali in požgali, »vse moške so
								zvezali ter jih privezali k mlatilnici na nekem skednju … Ko so
								Nemci odpeljali naropane stvari ter odgnali žene in otroke, so vrgli
								zažigalno bombo v skedenj, da so vsi moški, devet ali deset, živi
								zgoreli.«</emph>
						</p>
						<p>Natančnost zgodbe bi bilo treba preveriti, grozljivo pa je, da so ljudi
							tako podlo zavestno izpostavili nesreči, ki za vaščane ni bila manj huda
							kot v Dražgošah. Naj nadaljujemo z Zvonkino pripovedjo.</p>
						<p>Leta 1942 se je na očetovem domu v Cvetežu zgodil zločin. O tem lahko
							govorim le po pripovedi mame in sorodnikov, ki pa so že pokojni. Ob
							nevihti je nemška patrulja vedrila pod njihovim kozolcem, ki je imel
							nadstrešek za vozove in orodje. Tak kozolec stoji zdaj skoraj <pb
								n="062"/>v isti liniji veliko bliže hiše. Skupinica partizanov z
							Lojzetom Hohkrautom je prihajala iz moravške strani pri Vidrgi. Če je
							prečkala sleme po poti, je šla kakih petnajst do dvajset metrov stran
							mimo kozolca. Danes je na mestu, kjer naj bi bil zadet Lojze Hohkraut,
							spomenik, ki pa je bolj oddaljen. V tistem času je bila črna tema in
							huda nevihta. Nemci naj bi v temi ob svitu strele videli, da se na
							previsu, v isti ravnini, kot je stal kozolec, nekaj premika. Spustili
							naj bi rafal in z njim zadeli Lojzeta Hohkrauta, organizatorja
							partizanskega gibanja v tem delu. Niso vedeli, da so koga zadeli, zato
							tudi niso nikogar iskali in so kmalu odšli. Mrtvega partizana sta drugi
							dan našla na njivi mati mojega očeta in njen mož. Njiva leži v dolinici,
							precej nižje, kjer naj bi bil zadet, in če bi se pomaknil še malo nižje,
							bi bil že v gozdu. Po izročilu naj bi se ranjen splazil po strmini
							navzdol do njive in tam umrl. Strmina je zdaj zaradi vikenda nekoliko
							spremenjena. Naložila naj bi ga na lojtrski voz in odpeljala v Vače, saj
							ga je bilo treba pokopati. Partizani naj bi z bližnje vzpetine nad hišo
							opazovali, kaj se dogaja, in videli, da sta ga odkrila. Obtožili so ju,
							da sta ga nespoštljivo nalagala na voz in ga izdala. Ponoči so očetovo
							mater ustrelili v postelji, njenega moža pa ubili s sekiro že pri
							vratih. Nad nekom so se morali znesti. Na podstrešju hiše je spala teta,
							ki je bila v hudem strahu, ker je slišala, kaj se dogaja. Menda so na
							njivi kasneje, ko so orali, res našli neko torbo, o tem, da bi bili v
							njej kaki papirji nisem slišala. Uboj moje babice in njenega moža je
							njune edine sosede Smrgorjeve tako prestrašil, da so pobrali najnujnejše
							in takoj odšli na Koroško. Med vojno je bil tako zaselek Cvetež prazen.
							Brat mojega očeta, Rudi, je namreč živel pri ženi na Vačah, teta se je
							pa tudi odselila.</p>
						<p>Po tej pripovedi me je zanimalo, kaj je napisanega o Lojzetu Hohkrautu in
							zlasti o njegovi smrti. V Krajevnem leksikonu II, str. 290, piše: »V
							Zalem logu z. od Vovš se je spopadel 29. 5. 1942 Ristov bataljon z Nemci
							in je tu padel organizator vseljudske vstaje v Zasavju Lojze Hohkraut,
							ki ima v vasi spomenik.« V Enciklopediji Slovenije pa je o Lojzetu
							Hohkrautu (Bukovca, 8. 6. 1901 – Cvetež, Litija, 31. 5. 1942) napisanega
							nekaj več. Rečeno je, da je delal v Rudniku Trbovlje, bil od 1925 član
							Partije, se 1937. leta udeležil ustanovnega kongresa KPS na Čebinah, bil
							od 1940 član CK KPS, organizator narodnoosvobodilnega upora v Zasavju,
							politični komisar Revirske čete itd. »Med pripravami za prehod 2. grupe
							odredov čez Savo na Štajersko je padel v nemško zasedo, bil ranjen in se
							nato sam ustrelil.« Še več je o tem </p>

						<figure>
							<graphic url="slike_z_89/z_89_29.png"/>
							<head>Franc Žibert ml. in žena Roza kmalu po poroki</head>
						</figure>
						<p>
							<emph>povedanega v Litijskem zborniku NOB I, 1969 v sestavku Jožeta
								Gričarja Delo prvih ilegalcev narodnoosvobodilnega gibanja na
								Litijskem in Moravškem na strani 67 in naprej. Pripoveduje, kako je
								z Dolenjskega prišla četa, ki jo je vodil Franc Mazovec – Risto, da
								bi pomagala pri prehodu II. grupe odredov čez Savo. Ta četa se je že
								prvi dan po prihodu uspešno spopadla z žandarmerijsko patruljo z
								Vač, za kar naj bi bilo krivo izdajstvo kmeta Rosinčka. S prehodom
								ni bilo nič zaradi spopada II. grupe na Jančah. 29. maja so imeli
								pri tuštanjski graščini sestanek med gorenjskim in štajerskim
								političnim vodstvom. V okrožnem odboru se je prav takrat nahajal
								sekretar pokrajinskega komiteja za Štajersko Sergej Kraigher – Rudi,
								ki jim je dal navodila za delo. Še isti večer so Gričar, Kraigher in
								Hohkraut odšli na pot. Pred Cvetežem je Gričar tovariša opozoril, da
								so pred vasjo, kjer se je borila Ristova četa in sta prejšnji večer
								prišla v zasedo dva kurirja. Šli so pod vasjo »po visoki mokri travi
								tesno drug za drugim, ker je bila trda tema. Naenkrat je počilo več
								strelov iz neposredne bližine. Vsi trije smo se vrgli na tla, toda
								brž sem opazil, </emph>
							<pb n="063"/>
						</p>

						<figure>
							<graphic url="slike_z_89/z_89_30.png"/>
							<head>Hiša na Cvetežu, v kateri sta bila umorjena Fraceva mama in njen
								mož</head>
						</figure>
						<p>
							<emph>da sta oba tovariša vstala in da bežita. Zopet je počilo iz iste
								smeri. Spet sem se vrgel na tla in se nekaj časa plazil po mokri
								travi. Zdelo se mi je, da je eden tovarišev v moji bližini … Ko sem
								se nekaj časa plazil, sem vstal in tekel proti gozdu, kjer sem se
								ustavil in čakal, da prideta za menoj. Vendar zaman. Medtem ko sem
								čakal, se je močno zabliskalo in še dvakrat ustrelilo. Nemška zaseda
								je ob močnem blisku zagledala Hohkrauta, ki je še vedno čisto blizu
								nje iskal, kam bi se umaknil, ustrelila vanj in ga zadela v koleno.
								Pozneje smo ugotovili, da se je tako ranjen plazil po mokri travi
								kakih petdeset metrov do njive, na kateri je rasel krompir. V zemljo
								je zakopal vse svoje stvari, dokumente in beležke, ter se nato
								ustrelil v glavo. Zjutraj okoli sedme ure so našli Nemci njegovo
								truplo na njivi in ga s kmečkim vozom odpeljali na Vače. Ker po
								svojih dokumentih niso mogli ugotoviti, kdo je, so ga dvakrat
								odkopali in slikali ter ga končno pokopali za pokopališčem.« str. 68
								Drugi dan zjutraj so partizani poslali Gričarjevega brata in še
								enega partizana v civilu, da bi poiskala Hohkrauta. Ob enajstih sta
								se vrnila in povedala, da so ga Nemci že odpeljali. Še isti dan je
								Kraigher sprejel Gričarja za kandidata partije.</emph>
						</p>
						<p>
							<emph>Ko prebiramo to zgodbo, se nam vsiljujejo razna vprašanja. Kako je
								mogoče, da je Kraigher Gričarja nagradil, če je pa vendar pustil
								svojega tovariša na cedilu, tudi Kraigher je odpovedal. Če se je sam
								ranjen vlekel petdeset metrov, bi se z njegovo pomočjo lahko še
								dlje, do bližnjega gozda, ali ne? Hodili naj bi tesno drug za
								drugim, potem so se pa čisto porazgubili. Teren je tam tak, da se je
								bilo mogoče umakniti s previsa po strmini le na moravško ali
								litijsko stran ali pa iti proti Vovšam, malo verjetno pa je, da bi
								šel kdo proti kozolcu, od koder je streljalo. Spomenik Hohkrautu
								stoji približno v isti liniji, kot je nekdaj stal kozolec in na njem
								piše: Na tem mestu je 31. 5. 1942 padel narodni heroj Lojze
								Hohkraut, organizator revolucionarnega delavskega gibanja v Zasavju,
								član KPJ od leta 1925, član CK KPS, organizator Revirske čete in
								osvobodilnega boja v Zasavju, sekretar okrožnega komiteja KPS in
								okrožnega odbora Litija. Po pripovedovanju Zvonke naj bi našli
								mrtvega precej nižje od nekdanjega kozolca na litijsko stran. Če bi
								ga odkrili Nemci, bi verjetno iskali tudi njegove stvari, saj jih ni
								mogel temeljito skriti, če je bil ranjen in je bila tako grozna
								tema. Čudno je, da so šli po poti, kjer so padli v zasedo Ristova
								četa in kurirja prejšnji dan. To je sicer najkrajša pot z moravške
								na litijsko stran in ni čudno, da so Nemci tam postavljali zasedo.
								Čudno je tudi to, da so hodili trije razmeroma visoki funkcionarji
								brez spremstva. Kakšno je </emph>
							<pb n="064"/>
							<emph>bilo razmerje med njimi?Kako je mogel pisec vedeti, kam je bil
								ranjen in kaj je potem počel, če so se pa porazgubil? Mnogo vprašanj
								in ni čudno, da so morali nekoga narediti za krivca, saj Hohkraut ni
								bil kdorkoli. Zanimivo je, da Gričar ne dolži kmeta Rozinčka, ki so
								ga naslednjo noč ubili, za Hohkrauta, pač pa za spopad Ristove enote
								z orožniško patruljo. Naj nadaljujemo z Zvonkino pripovedjo.</emph>
						</p>
						<p>Mojega očeta je smrt matere in očima gotovo prizadela, pri somišljenikih
							OF pa je dobil črno piko. Zaradi službe se ni upal včlaniti v OF, čeprav
							so nanj zelo pritiskali in je moral poslušati pikre pripombe, saj bi s
							tem ogrozil svojo družino. Izgovarjal se je na družino in tudi ženino
							nosečnost. Še pred mojim rojstvom pa je maja 1944 odšel k partizanom v
							Kamniško-zasavski odred, ker ni zdržal pritiska. Partizanil je v okolici
							Kisovca, mama pa se je tri tedne po mojem rojstvu z otroki preselila na
							svoj dom na Ravne na moravški strani. Ob zadnjem obisku na Ravnah, ko mi
							je bilo sedem tednov, je mami povedal, da bo moral iti drugam. Vzel je v
							naročje mene in jaz sem menda prestrašeno zajokala. Mama ga je prosila,
							naj ostane v bližini in naj pazi nase. Kako bo sama z otroki! Spominjala
							se je, da ji je skoraj trdo rekel: »Saj bodo zrasli.« Ali je bila v njem
							kakšna slutnja? Prav to noč so načrtno uprizorili hajko, čeprav ni bilo
							nikjer Nemcev, in očeta je zadel strel v hrbet. Tak scenarij so si
							izmislili, ker se jim je zdel premalo zanesljiv. Kardelj pa je naročil,
							kako naj s takimi tovariši ravnajo. Oče ni bil takoj mrtev, ležal je na
							nekem seniku v vasi Klanec, zdaj Slivno, in tri dni umiral, zdihoval in
							molil. Umrl je 2. septembra. Mami niso povedali, kaj se je z njim
							zgodilo, čeprav ta vas ni daleč od Raven. Sporočili so ji šele, ko je
							umrl, da bi ji oče morda ne povedal, kaj se mu je zgodilo. Tako je
							mislila, da je res padel, in to piše tudi na spomeniku. Pokopali so ga
							slovesno kot partizana z govorom 3. sept. 1944 na Zasavski Sveti Gori.
							Šele čez pet let je mami njegov prijatelj, ki je bil med umiranjem pri
							njem, povedal, kaj se je v resnici zgodilo. Strogo ji je zabičal, da ne
							sme tega nikoli nikomur povedati. Veljala je za partizansko vdovo,
							dobila je celo spomenico, vendar so politični organi nanjo zelo
							pritiskali, ker je bilo njeno sorodstvo protikomunistično usmerjeno in
							ker nas je pošiljala k maši, verjetno pa tudi zaradi moževe skrivnostne
							smrti. Tako ji na primer podpore, ki nam je pripadala, niso dajali na
							roke, ampak so jo dajali učiteljici, da nam je kupila, kar smo
							potrebovali. Pri tem pa je zelo trpela. Vzgajala nas je v veri, tudi oče
							je bil veren. Njen zgled in očetova molitev sta nam </p>

						<figure>
							<graphic url="slike_z_89/z_89_31.png"/>
							<head>Roza z mamo in hčerko Zvonko</head>
						</figure>
						<p>pomagala ohraniti vero, čeprav nas ni nikoli prisiljevala. Nekaj let smo
							živeli na maminem domu, kamor smo se preselili po očetovem odhodu k
							partizanom. Stara mama je ostala skoraj sama, čeprav je imela 14 otrok.
							Ker so bili protikomunistično usmerjeni, so jim zaplenili domačijo.
							Družinske razmere pri stari mami so se spremenile in moja mama se je
							morala preseliti na zapuščeni možev dom. Šla je delat v predilnico v
							Litijo, kamor smo se tudi preselili. Zemlje sama z majhnimi otroki in
							brez vsega namreč ni mogla obdelovati, zato sta jo z moževim bratom kot
							dediča prodala. S tem denarjem si je kupila skromno hiško v Ljubljani.
							Tudi pri tem je držala roko nad njo organizacija ZB. Ni se mogla izviti
							izpod njenega nadzora. Preživljala nas je kot snažilka. Zaradi njene
							pridnosti in iznajdljivosti smo živeli sicer nadvse skromno, lačni pa
							nismo bili in vsi trije smo prišli do poklicev.</p>
						<p>Moja mama je pokopana v moževem grobu na Sveti Gori, kot je želela. Njej
							ni bilo dano, da bi javno povedala resnico, mi pa to lahko storimo. Ni
							potrebno, da bi še naprej živeli v laži.<pb n="065"/>
						</p>
					</div>
				</div>
			</div>
			<div type="div1">
				<head>Pokop Škofa Rožmana</head>
				<div type="div2">
					<head>Ob povratku škofa Rožmana (I. del)</head>
					<docAuthor>Anton Drobnič</docAuthor>
					<div type="div3">
						<p>Med mašo in pokopom ljubljanskega škofa dr. Gregorija Rožmana v nedeljo,
							13. aprila 2013, v ljubljanski stolnici je nad krsto na desni strani
							glavnega oltarja visela znana škofova slika, pod njo pa namesto
							njegovega podpisa kratko opravičilo in partijska odobritev prekopa z
							besedami »<emph>nekdanjega predsednika Milana Kučana</emph>« iz pisma
							kardinalu Sodanu leta 2001: »<emph>V korist pomiritve zaradi sporov po
								že odmaknjenih medvojnih dogodkih bi že bilo, če prekopa
								ljubljanskega škofa ne bi povezovali s sodnimi postopki.</emph>« </p>
						<p>Na ta prefinjen način je zadnji vodja zločinske komunistične partije in
							njene tajne politične policije, ki je škofa preganjala in obsodila, ter
							sedanji vodja in vzdrževalec Slovenije v boljševiški preteklosti Milan
							Kučan postal ne samo prvi in edini pobudnik Rožmanove vrnitve, ampak
							tudi edini dovoljeni »govornik« v njegovi stolnici ob njegovem pogrebu.
							Hujšo žalitev škofa Rožmana (in njegovih vernikov), čeprav to ni bila
							edina »nerodnost«, si je težko zamisliti! </p>
						<p>Neznosnost, ki nas ob tem navdaja, je v spoznanju, da se je to obdobje
							tako tudi začelo in čez dvajset let trajalo. Na Rogu je bil leta 1990 ob
							maši in simbolnem pogrebu umorjenih domobrancev in drugih žrtev
							komunistične revolucije edini govornik – ne kdo od preživelih
							domobrancev ali njihovih sorodnikov – ampak isti Milan Kučan, že tedaj
							dolgoletni visoki funkcionar in predsednik boljševiške komunistične
							partije, ki je te žrtve umorila. V vmesnem času ni bilo nič drugače,
							vselej z odobritvijo cerkvenih vrhov. Če je kdo na začetku še mislil, da
							gre za posledice strahu in nasilja, nam je po triindvajsetih letih
							jasno, da gre za sovpadanje misli in dejanj, da gre za podoben pogled na
							nekatera bistvena vprašanja slovenstva v preteklosti in zato tudi v
							prihodnosti. To ubija vsako upanje zanikanih in pomorjenih rodov! </p>
						<p>Velikega veselja ob vrnitvi škofa Rožmana mi tudi opisana zveza ne more
							vzeti. Mi pa nalaga dolžnost, da nanjo opozorim in spregovorim še o
							nekaterih drugih težavah, ovirah in posebnostih v postopku
							rehabilitacije škofa Rožmana. </p>
						<p>Ljubljanski škof dr. Gregorij Rožman je bil obsojen 30. avgusta 1946 pred
							vojaškim sodiščem IV. armade skupaj s predsednikom Pokrajinske uprave v
							Ljubljani generalom Leonom Rupnikom, z nekdanjim ministrom jugoslovanske
							vlade dr. Miho Krekom, s podpolkovnikom Slovenskega domobranstva Milkom
							Vizjakom, z upravnikom policije v Ljubljani dr. Lovrom Hacinom in s
							poveljnikom nemških okupacijskih sil generalom Ervinom Rösenerjem. Sodil
							je senat pod predsedstvom kapetana dr. Helija Modica in članov senata
							podpolkovnika Milana Laha in majorja Alojzija Grčarja. Vojaški tožilec
							je bil kapetan Marjan Vivoda, njegov pomočnik pa kapetan dr. Viktor
							Damjan. Za zagovornika škofu Rožmanu je bil postavljen odvetnik dr.
							Alojzij Vrtačnik. O pritožbah zoper sodbo je v Beogradu odločilo Vrhovno
							sodišče JA v neznani sestavi, in sicer namesto s sodbo kar s sklepom, ki
							ga je »za predsednika« podpisal podpolkovnik Miloje Lakovič. </p>
						<p>O življenju in usodi igralcev boljševiškega kazenskega procesa in o
							podrobnostih zločinske obsodbe je potrebno zbrati bolj natančne in
							popolne podatke. Nekaj zgovornih podatkov pa je že znanih. Takoj izstopa
							dejstvo, da ni bilo z zakonom predpisanega dovoljenja vrhovnega sodišča,
							da sme vojaško sodišče soditi škofu Rožmanu, ki ni bil vojaška oseba,
							čeprav je v spisih dovoljenje za vse druge, tudi za vojake, za katere
							sploh ni bilo potrebno. To navaja na misel, da so Rožmana v ta proces
							vključili šele po 7. avgustu, ko so poslali prošnjo za dovoljenje. </p>
						<p>Te bistvene napake škofov zagovornik odvetnik dr. Alojzij Vrtačnik v
							pritožbi zoper sodbo ni uveljavil. Zagovornikovo ravnanje je tudi
							drugače vprašljivo. Znano je, da so zagovorniki v montiranih
							boljševiških procesih bili skrajno previdni in molčeči, saj so drugače
							tvegali lastno varnost in življenje. Škofov branilec je od škofijskega
							ordinariata prejel sveženj listin, da bi jih sodišču predložil v škofovo
							obrambo, kar pa se – razen treh listin – ni zgodilo, niti te listine v
							sodnih spisih niso omenjene. Do nedavnega je na splošno veljalo, da mu
							je listine zaplenila UDBA. Nato pa so se oglasili odvetnikovi <pb
								n="066"/>sorodniki, češ da je pri njih v kleti kovček z Rožmanovimi
							listinami. Izkazalo se je, da gre vsaj za del listin, ki jih je branilec
							prejel za njegovo obrambo, vendar jih ni izročil sodišču kot dokaz v
							korist škofa Rožmana. </p>
						<p>V vsebini teh listin se morda vidi tudi razlog, zakaj jih Vrtačnik ni dal
							sodišču. Gre za dolge sezname imen mnogih zaprtih oseb, za katere je
							škof Rožman posredoval in prosil za izpustitev zlasti pri italijanskih
							okupatorjih. Poleg splošno znanega imena Toneta Tomšiča, sekretarja KPS,
							so med več kot tisoč osebami, za katere je škof prosil milosti, še mnoga
							druga zanimiva imena, ki jih bodo morali poznavalci še raziskati, npr.
							ime »France Miklavčič« kot ime podpredsednika stranke SKD, znanega
							škofovega nasprotnika, ime »Dušan Biber«, kot je ime znanega
							zgodovinarja itd. V seznamu je tudi ime »Milan Lah«, kot je ime enega od
							Rožmanovih sodnikov! In celo ime »dr. Alojzij Vrtačnik«, očitno ime
							samega škofovega branilca! Kljub temu je Vrtačnik škofovo obrambo
							najprej pisno odklonil, sprejel jo je šele, ko mu je bila naložena po
							uradni dolžnosti. Čeprav je škof tudi zanj prosil pri okupatorjih, on
							dokazov o škofovi pomoči preganjanim ni pokazal sodišču! Nerazumljivo
							zadržanje zagovornika pa vendar ne kaže toliko na njegovo nehvaležnost,
							ampak predvsem na silen strah pred komunistično »svobodo« in
							pravosodjem. </p>
						<p>Škof Rožman je bil obsojen na 18 let odvzema prostosti s prisilnim delom
							in na 5 let izgube političnih in državljanskih pravic ter na zaplembo
							celotnega premoženja. Obsojen je bil v odsotnosti, ne da bi vedel za
							obtožbo, kaj šele da bi bil kakorkoli zaslišan. Vse to so bile hude
							kršitve celo tedanjih revolucionarnih zakonov. Obsojen pa ni bil samo
							zato, ker naj bi sodeloval z okupatorjem, kot sedaj razglašajo razni
							pisci, ampak predvsem zato, ker naj bi skupaj z drugimi obsojenci
							»organiziral, odrejal, izvrševal in nasnoval neštete vojne zločine:
							ubijanje … , umore in pokolje, zapiranja, mučenja, … prisilne
							mobilizacije, požige, ropanja … , vsled česar nosi odgovornost za smrt
							in trpljenje na desettisočev mož, žena in otrok.« </p>
						<p>Krivičnost takšne sodbe je vpila v nebo, vendar ob mojem prihodu na
							položaj državnega tožilca decembra 1990 za njeno razveljavitev ni bilo
							nobenega upanja. Pravno možni sta bili dve izredni pravni sredstvi:
							obnova postopka in zahteva za varstvo zakonitosti. Za oboje pa je bil
							pristojen samo vojaški tožilec in vojaško sodišče v Beogradu. </p>
						<p>V pričakovanju slovenske neodvisnosti smo maja 1991 pisali Vrhovnemu
							vojaškemu sodišču JLA, naj nam pošljejo spise Rožmanovega procesa in
							tako kot v primeru dachavskih procesov prenesejo sodno pristojnost na
							civilno sodišče v Ljubljani. V odgovoru, ki je prišel 27. junija 1991,
							niso o pristojnosti rekli ničesar, saj tudi ni bilo več potrebno, o
							spisih pa da so jih že aprila 1963 poslali Republiškemu sekretariatu za
							notranje zadeve v Ljubljani. </p>
						<p>Tako smo kazenske spise hitro našli in dobili na vpogled. Niso pa jih
							hoteli vrniti sodišču, češ da so del njihovega arhiva. Zato je bilo
							treba spise šteti za izgubljene in prositi Temeljno sodišče v Ljubljani,
							naj jih obnovi. To bi se lahko zgodilo v nekaj dneh, vendar je postopek,
							ki ga je vodila sodnica Maja Tratnik, z mnogimi nepotrebnimi zapleti
							trajal kar tri leta in pol – od decembra 1991 do julija 1994.</p>
						<p>Za obnovo kazenskega postopka smo potrebovali tudi mnenje dveh
							zgodovinarjev. Za mnenje smo zaprosili dr. Tamaro Griesser Pečar in dr.
							Borisa Mlakarja. Prva je nalogo sprejela, tudi drugi je bil pripravljen
							izdelati mnenje, če pri redni zaposlitvi ne bo obremenjen s kakšnimi
							dodatnimi nalogami. Zato sem pisal tedanji direktorici Inštituta za
							novejšo zgodovino dr. Jasni Fischer, vendar odgovora nikoli ni bilo in
							nalogo je prevzel drug izvedenec dr. France M. Dolinar. Oba izvedenca
							sta imela težave zlasti pri pregledu arhivov nekdanje tajne politične
							policije, tako da sem moral pisno posredovati. </p>
						<p>Nekdanji partizani in drugi dediči boljševizma so z vsemi sredstvi
							skušali preprečiti obnovo kazenskega postopka proti škofu Rožmanu. Imeli
							so podporo tako na ministrstvu za pravosodje kot na sodišču. Tudi
							poslanec Zmago Jelinčič je pristavil svoj lonček – ne edinega – in
							postavil poslansko vprašanje, »<emph>ali so resnične trditve, da je
								generalni državni tožilec AD v zadevi obnove postopka za škofa
								Rožmana zadržal del – več sto strani spisa, tako da je sodišče …
								razpolagalo le z dokumentacijo, ki za škofa ni obremenilna?</emph>«
							Res je sodišče razpolagalo samo z listinami, ki za škofa niso bile
							obremenilne, vendar ne zato, ker bi druge kdo prikril ali vzel, ampak
							zato, ker drugih ni bilo. Kot sem že napisal, je zagovornik zadržal le
							listine, ki so bile za Rožmana razbremenilne. </p>
						<p>Dr. Dušan Biber je poslal »<emph>spomenico škofa Rožmana generalu
								Robottiju z dne 12. septembra 1942</emph>«, listino brez naslovnika,
							brez <pb n="067"/>
						</p>

						<figure>
							<graphic url="slike_z_89/z_89_32.png"/>
							<head>Grob v ljubljanski stolnici<name>Rafaelova družba</name>
							</head>
						</figure>
						<p>
							<pb n="068"/>datuma in brez podpisa, ki naj bi jo sodišče uporabilo kot
							za škofa obremenilno. Interniranci taborišča na Rabu Andrej Petelin,
							Dušan Prašnikar, Stane Kirn, Jože Šilc, Stane Kotnik in Polde Štukelj so
							se prijavili kot oškodovanci, kar je sodišče nezakonito sprejelo in
							nekatere celo zaslišalo kot priče. Zahtevali so tudi, naj me ministrica
							za pravosodje Meta Zupančič izloči iz postopka. Kasneje so to še bolj
							ostro zahtevali še od ministra Tomaža Marušiča. Zveza borcev je poslala
							seznam internirancev iz Podgore pri Ložu, sestavljen pol leta po
							internaciji, za dokaz, »<emph>da so bili škof Rožman in del duhovščine
								neposredno vpleteni v pošiljanje slovenskih ljudi v
								internacijo</emph>«. Tem in neštetim drugim pritiskom se je
							pridružila tudi konferenca sodnikov Okrožnega sodišča v Ljubljani, ki je
							dne 16. 1. 1997 predsedniku Alešu Zalarju predlagala, naj »<emph>Vrhovno
								sodišče Republike Slovenije obvesti o izjavah generalnega državnega
								tožilca A. D. v osrednjih medijih v zvezi s sodnim postopkom zoper
								obsojenega Gregorija Rožmana in soobsojence ter mu predlaga, da
								Vrhovno sodišče javno objavi odgovor načelne izjave na te
								izjave</emph>«. To se je tudi zgodilo, zlasti so hoteli preprečiti
							moje javne izjave o delu sodišča. </p>
						<p>Zahtevo za obnovo postopka, ki je bila vložena ob koncu leta 1995, so
							sodniki Okrožnega sodišča v Ljubljani trikrat zavrnili, sodniki Višjega
							sodišča v Ljubljani pa so odločbo nižjega sodišča dvakrat razveljavili,
							tretjo konec aprila 2004 pa potrdili, s čimer je bila zahteva
							pravnomočno zavrnjena. Za postopek so potrebovali ravno sto mesecev, za
							vsak krog poprečno po 33 mesecev. Sodili so na prvi stopnji Vesna Žalik,
							Darja Novak – Krajšek in Alenka Grosek, v drugem krogu Milena Jazbec
							Lamut, Silvana Vrebac in Mitja Šinkovec, v tretjem pa Marjeta Švab
							Širok, Marko Puš in Janez Koščak. Na drugi stopnji so sodili Barbara
							Šefer, Andrej Hrovat in mag. Anton Rems, v drugem krogu je namesto Remsa
							sodelovala Janka Šolinc, v tretjem pa so zavrnitev zahteve dokončno
							potrdili Janka Šolinc, Andrej Hrovath in Mitja Kozamernik. </p>
						<p>Odločbe prve stopnje so poprečno obsegale po 50 strani, pritožbeni rok pa
							je bil vselej samo tri dni. Dodatno »pomoč« je skrbno pripravilo
							sodišče, ki je svoje sklepe dvakrat vročilo tik pred koncem leta, da je
							bilo pritožbo treba sestaviti med novoletnimi prazniki, pa tudi tretja
							vročitev je bila sredi prazničnega decembra. </p>
						<p>V tretjem krogu je sodišče škofu Rožmanu postavilo uradno zagovornico,
							kar bi moralo storiti že na začetku. Vendar je tudi pri tem bilo čutiti
							skrbno roko iz boljševiškega ozadja, saj je med več kot tisoč
							slovenskimi odvetniki za zagovornico bila postavljena odvetnica srbske
							narodnosti, prej zaposlena v tisti vojski, katere sodišče je škofa
							obsodilo. Po lastni izjavi ni ničesar vedela o polpretekli slovenski
							zgodovini in se z njo tudi ni nameravala ukvarjati. Bila je bolj poštena
							od tistih, ki so jo postavili, zato je obrambo škofa in sestavo pritožbe
							prepustila namestnici, moji hčerki, ki je kasneje zastopala škofa tudi v
							postopku za varstvo zakonitosti. </p>
						<p>O vsebini sodnih odločb ne bom pisal, saj so vse objavljene v knjigi »Med
							sodbo sodišča in sodbo vesti« (Družina 2009) skupaj s pritožbami zoper
							te odločbe. Poudarim naj le bistveno značilnost: Odločbe sodišč o
							zahtevi za obnovo postopka zoper škofa Rožmana so v demokratični in
							pravni Sloveniji v 21. stoletju prežete z enako boljševiško miselnostjo
							in besedjem ter večkrat pravno, logično in intelektualno še bolj
							krivične in sramotno primitivne kot prvotna montirana sodba v
							totalitarni komunistični Jugoslaviji sredi prejšnjega stoletja. Sodniki
							istega kova – sodbe enakega zvena!<pb n="069"/>
						</p>
					</div>
				</div>
				<div type="div2">
					<head>Birma sredi viharja revolucije</head>
					<docAuthor>Janko Maček</docAuthor>
					<div type="div3">
						<p>Ko smo aprila letos po 68. letih v ljubljanski stolnici spet sprejemali
							nekdanjega ljubljanskega škofa dr. Gregorija Rožmana, smo vsi čutili, da
							se dogaja nekaj velikega. Za marsikoga je bil morda njegov povratek in
							zadnje slovo premalo glasen, kot da bi nam bilo nerodno zaradi vsega,
							kar se je skozi desetletja o pokojnem škofu pisalo in govorilo, vendar
							je bilo vse dostojanstveno in primerno vzvišeni službi, za katero ob
							prevzemu ni mogel vedeti , da bo – po človeško gledano – presegla
							njegove moči. Ko je med spuščanjem krste v grobnico zadonela pesem Rož,
							Podjuna, Zila, se je orosilo marsikatero oko in skozi tisto roso so se
							pojavile različne slike; pred menoj se je pojavila slika sprejema škofa
							Rožmana v mojem domačem kraju ob birmi leta 1943. Ustnice so z drugimi
							izgovarjale: » … venec treh dolin, v sveti zemlji sniva tvoj slovenski
							sin«, misli pa so se vrnile v daljno leto 1943, v čas moje birme, ko so
							nad domovino viseli črni oblaki, ki je bil vse kaj drugega kot čas
							mirnega pričakovanja veselega dogodka.</p>
						<p>Kdo ne ve, da je bila 17. julija 1942 v Šentjoštu nad Horjulom
							ustanovljena prva vaška straža. Pričakujem, da se boste začudili, kakšno
							zvezo ima to z birmo, o kateri nameravam govoriti. No, zveze ima toliko,
							da sta Šentjošt in okolica v letu 1942 morala veliko pretrpeti, saj je v
							viharju revolucije ugasnilo več kot 30 življenj, cela kopica otrok je
							ostala brez enega ali obeh staršev in uničeni so bili njihovi domovi.
							Tudi pri nas doma je bilo tedaj vse požgano, vendar smo imeli srečo, da
							smo ostali živi, kajti pri dveh sosedih so »osvoboditelji« ubili očeta
							in mater, dveletni otrok je pa umrl v plamenih domače hiše. Na rojstnem
							domu Romana Malavašiča, ki je julija 1941 pel v Šentjoštu novo mašo, so
							konec julija 1942 vzeli dve Malavašičevi sestri, njegovega svaka oziroma
							gospodarja domačije, deklo, dva hlapca in dva dninarja ter vseh osem
							umorili v slabo uro oddaljenem gozdu, menda zato, ker jim je mladi
							duhovnik Malavašič pobegnil. In prav on je konec leta 1942 postal škofov
							tajnik in ga je naslednje leto spremljal na birmi v svojem rojstnem
							kraju.</p>
						<p>Tisto birmo in vse v zvezi z njo sem si dobro zapomnil, saj sem bil sam
							med birmanci, poleg tega pa so me tudi določili, da v imenu birmancev
							pozdravim škofa. Priprave so v glavnem vodili bogoslovci in študenti, ki
							so bili tiste mesece v Šentjoštu na počitnicah. Škof se je tik pred
							slovesnostjo pripeljal iz Rovt in </p>

						<figure>
							<graphic url="slike_z_89/z_89_33.png"/>
							<head>Šentjošt 1943 – sprejem škofa dr. Gregorija Rožmana – na desni
								njegov tajnik Roman Malavašič</head>
						</figure>
						<p>pričakali smo ga pred cerkvijo. Ko sem prišel na vrsto, sem ga pozdravil
							takole:</p>
						<l>Pozdravljeni, prevzvišeni,</l>
						<l>vam kliče danes vsa župnija,</l>
						<l>kjer je brezbožna hudobija</l>
						<l>prelivala nedolžno kri.</l>
						<l>Vsa srečna zdaj sprejema Vas,</l>
						<l>Vas za vodnika je izbrala</l>
						<l>in zvesta veri je ostala,</l>
						<l>prestala je preizkušnje čas.</l>
						<l>Prevzvišeni, zaupamo,</l>
						<l>z Marijo boste nas rešili,</l>
						<l>za Jezusa nas pridobili,</l>
						<l>zato se vam izročamo.</l>
						<p>Priznam, da tedaj nisem povsem razumel, kaj govorim. Bil sem star
							dvanajst let. Kot ministrant sem bil v drugi polovici leta 1942 skoraj
							na vseh pogrebih – večinoma je tedaj pokopaval Roman Malavašič – in sem
							seveda po otroško videl ter razumel stisko svojcev, ki so spremljali v
							grob svoje pomorjene starše in sorodnike, izgubljenost otrok, ki so
							nenadoma ostali brez očeta ali brez obeh staršev, vendar sem še mislil
							kot otrok, bolečina žalujočih pa je bila tako globoka, da je nedorasla
							pamet ni mogla dojeti. Kasneje, v gimnazijskih letih, ki pa zame tudi
							niso bila normalna, mi je tu in tam prišla kakšna misel tistega pozdrava
							škofa Rožmana, vendar navadno ni bilo časa, da bi se ob njej ustavil.
							Šele sedaj, ko je korak <pb n="070"/>postal počasnejši, spoznavam, da
							tisti pozdrav ni bil povsem otročji, da je povedal marsikaj: … “prestala
							je preizkušnje čas.“ Ali ni škof tedaj pomislil, da preizkušenj za faro,
							kjer je tisti dan birmoval, in širše za Slovenijo še ni konec, da
							najtežje šele prihajajo. In res je „crucis pondus“ spomladi 1945 z vso
							težo pritisnil nanj – tudi to, da je cela stotnija Šentjoščanov izginila
							v jaških Hrastniškega hriba. „Zaupamo, z Marijo boste nas rešili, … zato
							se vam izročamo.“ Čeprav je bilo s temi besedami najbrž poudarjeno
							škofovo poslanstvo, da zaupano mu čredo vodi k zveličanju, bila izražena
							vera, da naš cilj ni samo sreča na tem svetu, je bila gotovo vsaj
							nakazana tudi želja za tostranske rešitve, ki bi bile tedaj še kako
							potrebne. Tudi to je bilo breme, ki ga je gotovo čutil že ob birmi v
							Šentjoštu, še bolj pa kasneje v begunstvu, in ga je nosil do svojega
							prvega groba v tujini.</p>
						<p>Morda bi bilo prav, da bi kaj povedal tudi o botrih in botricah, ki so
							takratne šentjoške birmance spremljali k birmi, pa se kmalu potem
							preselili oziroma bili preseljeni, večinoma v večnost, nekateri pa v
							tujino tako kot naš birmovalec. Vendar naj se zgodba tu konča. Upam, da
							ne bo komu v spotiko, če je omenjen v njej čas revolucije, saj je res
							bila in je močno zaznamovala našo mladost in celo življenje. Naj bo ta
							skromni zapis zahvala vsem, ki so poskrbeli, da je škof Rožman prišel
							počivat v domovino. Čeprav verjetno ni nevarnosti, da bi se začela
							množična romanja k njegovemu grobu, pred čimer so nekateri že svarili,
							smo lahko prepričani, da bo njegova navzočnost med nami spodbujala k
							pogumu in zaupanju, da bo On, ki vodi usodo narodov, poskrbel tudi za
							nas, seveda ne brez našega sodelovanja.</p>
					</div>
				</div>
				<div type="div2">
					<head>Razmišljanja ob krsti škofa Gregorija Rožmana</head>
					<docAuthor>Vanja Kržan</docAuthor>
					<div type="div3" subtype="intro">
						<p>»Bog se dvigne in razkropijo se njegovi sovražniki, </p>
						<p>njegovi nasprotniki zbežijo pred njegovim obličjem« (Ps 68,2).</p>
					</div>
					<div type="div3">
						<p>Čakam v dolgi vrsti pred Vašo krsto, da Vas pokropim in Vas v teh
							edinstvenih trenutkih Vaše vrnitve v ljubljansko stolnico, v tišini
							nagovorim z nekaj besedami. Nisva se poznala, bila pa sem rojena in
							krščena v ljubljanski škofiji, v času, ko ste bili njen škof. Kako
							čudovito nas povezuje vera, da so naša življenja s Kristusom skrita v
							Bogu: umrli in živi smo občestvo svetih in Božje otroštvo nas združuje v
							brate in sestre. </p>
						<p>Po vojni so nas že otroke zastrupljali s sovraštvom do Vas tako zelo, da
							sta besedici ‘škof Rožman’ postali v glavah in srcih mnogih sinonim za
							vse, kar je hudobno, izdajalsko in pogubno za slovenski narod. Z
							izkustvi in spoznanji, ki sem si jih nabirala kasneje in z
							izobraževanjem o naši pravi zgodovini med vojno in po njej, sem počasi
							spoznavala resnico: klevetanja in laži so izginjale »kot se stopi vosek
							na ognju in kakor se razblini dim«. Lažnivci in krivičniki pa se še
							vedno skrivajo in tajijo svoja hudobna dejanja in »zbežijo pred Božjim
							obličjem« (Ps. 68,3). Verujem, spoštovani škof, da ste v nebesih
							prišteti med pravičnike, ki »se veselijo in vriskajo pred Bogom,
							poskakujejo od veselja« (Ps 68,4). Ko danes opažam, kako se širijo laž,
							podtikanja, sovraštvo in hudobija, lažje razumevam, čeprav težko doumem
							čas, v katerem ste morali živeti in delovati Vi, slovenski verniki in
							vaša naslednika, psihično ter fizično trpinčeni škof A. Vovk in pomožni
							škof S. Lenič, ki si je v zaporu nakopal vsega skupaj kar 900 dni
							samice! </p>
						<p>Zato bi Vas, spoštovani škof, danes rada prosila odpuščanja in se Vam
							opravičila za vse prestane krivice in sovražna natolcevanja. Vi ste že
							prišteti med tiste, ki stojite pred prestolom in pred Jagnjetom, ki ste
							prišli iz velike bridkosti in oprali svoja oblačila v Jagnjetovi krvi
							(Raz 7). Pred Bogom ostajamo zdaj krivci samo še mi, živi. Kdo bo pred
							Bogom zadostil za vse naše grehe in hudobijo? Kdaj? Med vojno ste z
							molitvijo in evharističnimi daritvami zadoščevali za storjeno zlo pred
							oltarjem tega svetišča prav Vi. Pa tudi z besedami tolažbe, miru in
							odpuščanja. In z molitvijo za ‘vaše fante’, ki so se uprli nasilju in
							branili svoja življenja, življenja domačih in svoje domačije. </p>
						<p>Sprašujem se, s čim ste si med mnogimi Slovenci, ki ste jim hoteli po
							svoji najboljši vesti delati samo dobro, nakopali toliko sovraštva, da
							se ga mnogi še danes ne morejo otresti? Morda so mu dale povod vaše
							pridige prav iz te stolnice, z lepe baročne prižnice v njej, ko ste
							morali braniti Resnico in pojasnjevati vernikom vedno večje zlo, ki se
							je zlasti v začetku vojne razdivjalo po Vaši škofiji. Javno ste obsodili
							brezbožni komunizem in njegove uničujoče, dolgotrajne posledice za
							slovenski narod. Teh preroških besed se res ne da prevesti v uglajen in
							všečen diplomatski jezik, ki ga po mnenju nekaterih niste bili vešči.
							Uničujoča obsodba ‘v imenu ljudstva’, ki Vam je bila <pb n="071"/>
						</p>

						<figure>
							<graphic url="slike_z_89/z_89_34.png"/>
							<head>Pokop škofa Rožmana v ljubljanski stolnici<name>Ivo Žajdela</name>
							</head>
						</figure>
						<p>izrečena po vojni, se je pričela zapisovati že takrat in se razraščala do
							zastrašujočih klevet. </p>
						<p>V strašnih dneh ob koncu vojne, ko se je vsa Slovenija utapljala v krvi,
							so prišli Vaši koroški rojaki in Vas odpeljali v Celovec. Prepričani ste
							bili, da se umikate le za kratek čas, dokler se razmere ne uredijo. Ne
							škofovske palice ne kape niste vzeli s seboj, simbola škofovske časti in
							služenja. Za čast Vam nikoli ni bilo, palico pa ste ves čas svoje
							škofovske službe kljub Vaši blagi naravi trdno držali v rokah kot zvesti
							pastir, ki brani njemu zaupano čredo pred tatovi in divjimi zvermi
							mnogih Italijanov, Nemcev in slovenskih komunistov. Na škofiji sta Vas
							pričakali kapa in palica, kot nemi priči ležita zdaj ob Vaši krsti. Na
							Koroškem so Vam sestre dominikanke sešile novo kapo, vaški mizar pa
							izoblikoval drugo palico. Pričeli ste birmovati in posvečevati tistih
							nekaj bogoslovcev, ki so ostali pri življenju. Vaše dolgoletno služenje
							slovenskim vernikom se je nadaljevalo v tujini vse do smrti. Odšli ste
							na pot trpečega izgnanca, saj ste si morali željo na vrnitev domov,
							kljub ljubezni do številčno in duhovno osiromašenih vernikov ljubljanske
							škofije za vselej iztrgati iz srca. </p>
						<p>Očitajo Vam, da ste ob koncu vojne sami hote zapustili svoje vernike in
							se umaknili v Celovec v bojazni pred trpljenjem, mučenjem in smrtjo,
							grozili so Vam celo z linčanjem. Kdo Vas sme obsojati? Mar mi,
							ozkosrčni, trdosrčni grešniki in farizejski pravičniki? Mi, ki strahot
							vojne nismo občutili na lastni koži? Mi, ki moramo vsak čas pričakovati
							trenutek, da stopimo pred obličje Najvišjega? Božji previdnosti in
							Modrosti se zahvaljujem in verjetno z menoj vred mnogi verniki doma in
							po svetu, da Vas je ohranila pri življenju in nam podarila ta dan Vaše
							vrnitve. Tudi iz Vašega življenja se bomo še naprej učili, da »moramo
							iti skozi veliko stisk, da pridemo v Božje kraljestvo« (Apd. 14,22).
							Verujem, da se Vam že uresničuje vsak od blagrov: »Veselite se in
							vriskajte, ker je Vaše plačilo v nebesih veliko« (Mt.5,2-12). Božji
							previdnosti se tudi zahvaljujem, da je ona, ne mi, izbrala edini pravi
							trenutek Vaše vrnitve v ljubljansko stolnico, od vekomaj določen, z
							namenom, za katerega ve le Božja modrost. </p>
						<p>Upati smem, da bo Božja previdnost in Ljubezen izbrala Vaš grob za
							posvečeni kraj molitve in zadoščevanja, mnogoterih prošenj in zahval.
							Tudi zahvale za nedoumljivo milost, da je slovenski narod imel toliko in
							tako zelo vernih in srčnih škofov, duhovnikov, bogoslovcev, redovnikov,
							redovnic, mož in žena, fantov in deklet, ki so darovali svoje življenje
							zaradi vere v Boga in v blagoslov narodu. Kdaj se bomo tega zavedali,
							cenili, kdaj s to mislijo živeli? Kdaj bomo tudi zaradi tega postali
							bolj ponosni in bolj verni kristjani? In bolj zavedni narodnjaki, kajti
							zgodovina našega naroda je prav zaradi njih in njihovega mučeništva ne
							le nekaj zelo žalostnega, ampak tudi posebnega, da, posvečenega in za
							nas nedoumljivega. Verujem, dragi škof Rožman, da boste za nas odslej še
							večji priprošnjik pri Bogu in njegovi Materi. </p>
						<l>Poslušaj, Izrael slovenski, ne pozabi,</l>
						<l>odslej si tudi ti izvoljen narod,</l>
						<l>odkupljen zdaj še za ceno svoje krvi.</l>
						<p>(Zorko Simčič)<pb n="072"/>
						</p>
					</div>
				</div>
				<div type="div2">
					<head>Srečanje s škofom Rožmanom v Špitalu ob Dravi</head>
					<docAuthor>Jelka Dolinar</docAuthor>
					<div type="div3">
						<p>V knjigi Brazde mojega življenja sem povedala, da je škof Rožman ob
							zadnjem obisku na Koroškem 1958 prišel tudi v Špital, kjer se je z njim
							srečala moja družina. Ob njegovi vrnitvi v ljubljansko stolnico so mi
							znova oživeli spomini, kako se je to zgodilo, in zdi se mi prav, da jih
							zapišem.</p>
						<p>Ko sva prišli 1951 s sestro Kristo iz zapora, bi brez dobrih ljudi ostali
							na cesti. Imela sem hude težave z ekcemom na rokah, ki sem ga dobila v
							zaporu. Po spletu okoliščin, ki jih popisujem v knjigi, sem tudi zaradi
							njega dobila dovoljenje za obisk staršev v Špitalu, ki so takrat kot
							begunci živeli v taborišču. Taborišče je bilo zgrajeno za časa Hitlerja.
							V njem je bil zaprt tudi moj stric s Primorskega, med vojno pa je bilo
							največ ruskih ujetnikov. Bili so posebej ograjeni in so množično
							umirali. Vozili so jih z vozovi na danes urejeno rusko pokopališče ob
							Dravi. Tu je bilo po vojni dosti slovenskih beguncev, ki so se kasneje
							razseljevali v razne države, največ v Argentino.</p>
						<p>Po prihodu k staršem sem vedela, da se ne bom več vrnila. Vključila sem
							se v delo z otroki v slovenskem vrtcu, saj sem si zmeraj želela, da bi
							bila učiteljica. Pri tem sem se srečala s svojim bodočim možem Lojzetom
							Dolinarjem, ki je bil frizerski mojster in je tudi v novih razmerah
							uspešno opravljal svoje delo. Vesela sva bila, da ni dobil dovoljenja za
							izselitev v Ameriko, tako sva si ustvarila skromen dom bliže domovini. </p>
						<p>S srečanjem z Rožmanom pa je bilo takole. Naš mali Lojzek je imel kake
							štiri leta, ko sva z možem delala na našem malem vrtičku pod oknom
							stanovanja pred barako O. Ta baraka je bila prva na desni za vhodom v
							taborišče. Na cesti pred vhodom se je ustavil avto s francosko
							registracijo. Pri odprtem oknu se je pokazala glava šoferja in nekaj
							spraševala. Kar na sedežu zadaj zagledam škofa Rožmana. Kakšno
							presenečenje! Vsa zmedena najprej vzkliknem »Gospod Rožman!« in hitro
							popravim »Gospod škof Rožman!«. V tem pride moj mož, ki je v vozniku
							prepoznal dr. Čretnika in se z njim pozdravil. Z njim in še z nekaterimi
							drugimi sta zbežala iz Vetrinja in se skrivala v Hodiškem gozdu. Ko so
							se možje pogovarjali, sem stekla do sedme barake, kjer je bilo župnišče,
							in razglašala: Škof je prišel, škof je prišel! Prosila sem gospo
							Remsovo, da je šla nabrat nekaj rož. </p>

						<figure>
							<graphic url="slike_z_89/z_89_35.png"/>
							<head>Škof Rožman z družino Jelke Dolinar pred taboriščno kapelo v
								Špitalu 1958</head>
						</figure>
						<p>Zbralo se je nekaj odraslih in otrok. Tekla sem do konca barake do
							župnika, ki je bil tedaj Anton Miklavčič, stric dr. Perka. Tudi on je
							bil presenečen: »Škofa bomo vendar uradno povabili!« Odgovorila sem mu:
							»Prav, toda škof je že tu!« Tako smo naključno zbrani pozdravili škofa
							in Matevž mu je dal šopek rož. Vse je bilo popolnoma spontano in škof je
							bil navdušen nad takim sprejemom. Pri nas v taborišču je ostal dva dni,
							prenočeval je v župnišču v baraki. Še prvi dan se je prišel strič v
							barakarski »salon« mojega moža, kjer sta z možem obujala spomine na
							nekdanje dni. Obiskal je še nekaj družin. V nedeljo je imel mašo v naši
							»stolnici«, to je kapeli Marije Pomagaj pri cesti. Z našo družino se je
							slikal pred vhodom v kapelo, ta slika nam je drag spomin. Tak je bil
							škof Rožman, ki je z nami nosil križ begunstva. Imel je ljudi rad. Naša
							župnija v Špitalu se je ohranila do danes, čeprav nas je čedalje manj.
							Vsako nedeljo nas po maši v Celovcu obišče župnik Jože Andolšek in ima
							slovensko mašo.</p>
						<p>Pogrebne slovesnosti za škofom Rožmanom sem zaradi starosti lahko
							spremljala le po radiu. Zame je bilo vse zelo ganljivo, povezano z
							mnogimi spomini. Vzdušje je bilo velikonočno veličastno in v Mozartovo
							mogočno skladbo je bila vpeta trpka bolečina koroške pesmi Rož, Podjuna,
							Zila. Kdor je to glasbo poslušal s srcem, je lahko občutil, zakaj je
							Rožman živel in ravnal tako, kot je.#73</p>
					</div>
				</div>
			</div>
			<div type="div1">
				<head>Slovenske teme</head>
				<div type="div2">
					<head>Ali imamo še kaj spomina? Ali še vemo, kdo smo?</head>
					<docAuthor>Justin Stanovnik</docAuthor>
					<div type="div3" subtype="intro">
						<p>
							<emph>Ali naj republika Slovenija postane samostojna in neodvisna
								država? <lb/>
							</emph>Vprašanje, o katerem so se Slovenci odločali v nedeljo, 23.
							decembra 1990.</p>
						<p>
							<emph>Kar se je zgodilo z družbo, presega naše največje strahove.</emph>
							(Václav Havel, 1992)</p>
					</div>
					<div type="div3">
						<head>Razumeti ukaze časa</head>
						<p>Ko nam pride v roke besedilo, ki se ukvarja s časom, ki nam je posebej
							drag in pomemben, ni tako nenavadno, če se vprašamo, kako so se ljudje,
							ki so se gnali za stvari, ki bi lahko bile tudi naše, na ta čas
							odzivali. S prednostjo, ki jo izvajamo iz prihodnosti, ki je med tem
							postala preteklost, če se sme tako reči, lahko svojemu vprašanju
							poiščemo tudi določen odgovor. Nič tako izjemnega tudi ne bi bilo, če
							podoben razmislek potem obrnemo še nase in si v domišljiji predstavimo
							človeka, ki nam bo naklonil toliko pozornosti, da bo hotel vedeti,
							kakšno stopnjo zadostnosti je imelo naše prebivanje v času, se pravi,
							naše srečevanje in naše spoprijemanje z njegovimi mnogimi majhnimi in
							velikimi Sfingami. </p>
						<p>Ne bi se namreč smelo zgoditi, da v tej možnosti ne bi videli duhovne in
							moralne vzpodbude k razmisleku o tem, kaj vse pomeni sintagma: človek in
							njegov čas, odgovornost človeka za čas. </p>
						<p>Kaj bi utegnilo pomeniti, če bi se osrednje slovenske katoliške
							organizacije odločile, v kateri meri duh, ki jih vodi, volja, ki jih
							nosi, razumetje, ki jih usmerja in jim daje moč, v kateri meri te reči
							živijo od pripravljenosti poslušati čas, od pripravljenosti svoje
							duhovne rezerve usmeriti v razumetje časa. Naštejmo jih nekaj, da se bo
							pred nami odprla panorama slovenske katoliške organiziranosti in njene
							moči. <emph>Slovenski katoliški izobraženci, Nova Slovenska zaveza, Nova
								Slovenija, slovenske katoliške fakultete, slovenske katoliške
								gimnazije, vsa mnoga župnišča in kaplanije po premnogih zelenih
								dolinah domovine</emph>. Kaj bi odkrili? Koliko od njih živi, kakor
							da bi bili zunaj časa? Vedeti moramo, kakšen prostor je čas postavil,
							kako je izdelan in kaj ga nosi?</p>
					</div>
					<div type="div3">
						<head>Protislovnost sedanjega slovenskega časa</head>
						<p>Značilnost sedanjega slovenskega časa je <emph>protislovnost</emph>, ne
							protislovje, ampak protislovnost: v njem delujejo sile, ki ne bi mogle
							soobstajati, če bi sebe, vsaka zase, do kraja domislile. Dobesedno ta
							trditev velja za ustanove, ki so utemeljene na razumu, na primer za
							državo. Če bi sile boljševiške intuicije in sile z intuicijo, iz katere
							je zrastla ideja evropske pluralne demokracije, vsaka domislila sebe iz
							celote svojih izhodišč, ne bi mogle funkcionirati na primer v skupnem
							parlamentu. Med silami, ki državo dopuščajo v skladu s tem, kar so v
							človeku našle, da človek je, in kar so v skupnosti našle, da skupnost
							je, na eni strani in na drugi strani med silami, ki ne dopuščajo
							avtonomne biti ne v človeku in ne v skupnosti, ampak oboje izdelajo za
							vsakokratne potrebe v svojih ideoloških laboratorijih, med takšnimi
							silami je protislovje, ki ga ni mogoče ukiniti. Država Slovenija je v
							protislovnosti ali v protislovju svojih izhodišč.</p>
						<p>Boljševikom se je odkril svet kot prostor manipulacije. Politikom
							evropske tradicije, politikom, ki imajo pravico do te besede, pa je svet
							prostor biti, ki izključuje manipulacijo. Politikom, ki jim pripada ta
							beseda, ki imajo pravico do tega imena, kakor smo rekli, gre za skrb.
							Polis je prostor dopuščanja biti in skrb za bit. Gre torej za dve
							stvari: za politiko, ki je skrb, in za manipulacijo, ki ni politika. </p>
						<p>Zgodba o manipulaciji je delo sedanje evropske zgodbe. Vsa jakobinska
							boljševiška gibanja nosi ta uvid in to zagledanje: svet je ustvarljiv
							prostor, svet je prostor manipulacije. Manipulacija je osrednja misel
							boljševiške pragmatike. Če stvari in ljudje nimajo ontološke garancije,
							to pomeni, da jih je mogoče poljubno ne samo interpretirati, ampak tudi
							poljubno izgrajevati v akterje poljubnih projektov. Potrebna je samo ena
							reč: potrebna je absolutna prisebnost, vera v vsestorljivost in etična
							emancipiranost. Boljševiki so imeli ambicijo ustvariti <emph>Drugo
								Evropo</emph>, bili so ljudje bogovi, za katere so bile vse
							možnosti, s tem da so bile možnosti hkrati tudi že upravičljive. Vse,
							kar je mogoče storiti, je s tem tudi že dovoljeno. Če bi ob tem kdo
							pomislil, da jih je <pb n="074"/>nosil neznanski zanos, bi imel seveda
							prav, a spet ne, če bi hkrati mislil, da jim je ta zanos jemal kaj od
							njihove lucidne prisebnosti. Bili so to res novi ljudje, določeni in
							poklicani, da zasedejo Olimp <emph>Druge Evrope</emph>. Poklicani, a tja
							niso nikoli prišli in svojega cilja v celoti niso nikoli dosegli. </p>
						<p>Ko pomislimo, kaj se jim je zgodilo, bi morali reči, da je pisanje
							scenarija njihove drame prevzela ironija – neka ironična roka. V
							trenutku, ko jim je bil dan virtuozni manipulativni genij, jim je
							hkrati, tako rekoč v istem trenutku, bila odvzeta skrb, ki je, kakor smo
							rekli, temeljni instrument ljudi, ki svet dopuščajo in nad njim bedijo s
							svojo skrbjo. Tako polni so bili manipulacije, da nikoli niso utegnili
							razumeti, kaj je politika. Z manipulacijo so dosegali uspehe, ki so
							omamljali svet: polastili so se »dežele širokega Dona« in jo spremenili
							v Sovjetsko zvezo, zagospodarili so nad Srednjo in Vzhodno Evropo,
							osvojili so Baltik in Balkan, a se jim je že čez dobrega pol stoletja
							vse sesulo. Z manipulacijo se na dolgi rok ne da postavljati sveta. </p>
					</div>
					<div type="div3">
						<head>Manipulativni binom slovenskih boljševikov (1941–1945)</head>
						<p>A dovolite sedaj, da vas seznanim z nekim velikim načrtom, ki je bil
							zasnovan in uresničen na naši zemlji, v Sloveniji. Z nekim načrtom, ki
							je bil hkrati velika manipulacija z vsem narodom. Ponujam vam jo kot
							ilustracijo, da boste potem bolj pripravljeni sprejeti neko drugo
							manipulacijsko dramo, uprizorjeno tako rekoč včeraj. </p>
						<p>22. novembra 1942 je Edvard Kardelj poslal iz Ljubljane Jaki Avšiču v
							Dolomite zanimivo pismo, v katerem ga je poučil, kaj bo od sedaj njihova
							poglavitna naloga: »Naša politika mora biti taka, da bo
							belogardistično-mihajlovičevska zalega do kraja ostala zaveznik
							okupatorja in ne bo mogla delati nobenih manevrov. Dokler bomo mi tako
							vztrajali … bo bela garda morala služiti okupatorju. Potem se bo pač
							zgodilo, da bo uničena od tistih zaveznikov, ki se jih želi za jutri …
							od Angležev in Amerikancev.« </p>
						<p>Doktrina, nakazana v Kardeljevem pismu, je drugi del velikega
							boljševiškega načrta, ki je bil spočet že na začetku, intenzivno pa se
							je začel izvajati spomladi 1942. Z aprilom so se boljševiški umori
							začeli gostiti. V naslednjih mesecih pa je njihova frekvenca začela
							naraščati in junija in julija dosegla višek. Boljševiško nasilje je bilo
							vodeno tako, da je že na zunaj imelo značaj politične uprizoritve. Konec
							aprila in v prvi polovici maja so se italijanski vojaki umaknili iz
							odmaknjenih vasi v večje kraje, junija je krivulja fizičnega nasilja
							dosegla svoj višek, deželo je zajela groza, naslednjega meseca julija pa
							je pandemija – boljševiki so uprizorili čez 900 na krut način izvedenih
							umorov – dosegla svoj cilj: po deželi so se začele ustanavljati vaške
							straže. Med boljševiki na Kočevskem rogu je, kakor poroča Kocbek,
							zavladalo huronsko veselje. Dosegli so stanje, o katerem je govoril
							Kardelj v svojem pismu Avšiču. </p>
						<p>Če pogledamo to celoto, se pred nami pokaže nekaj, čemur bi lahko rekli
							binom velikopotezne boljševiške manipulacije s svojim narodom. S tem, da
							so ljudi prisilili, da so v svojo obrambo terjali od okupatorjev orožje
							– mednarodno pravno povsem legitimno dejanje – so dosegli to, da so med
							idejnimi katoliškimi disidenti, med kocbekovci, med krščanskimi
							socialisti, med liberalnimi plebejskimi sloji po vaseh in med
							malomeščanskim liberalnim mestnim življem uspešno uveljavili od vseh
							možnih besedi najbolj pokvarjeno besedo <emph>izdajalci</emph>. Ta
							beseda je s svojo zlaganostjo od tedaj pomagala opravljati njihovo delo.
							Manipulacija!</p>
						<p>Slovenski katoličani, ki so se, braneč svoja življenja, bojevali obenem
							za Slovenijo in za Evropo, česar noče nihče več vedeti, so živeli s tem
							sramotnim imenom – dokler so živeli. Boljševiška diabolična manipulacija
							pa je dosegla, da se jih je to ime držalo tudi še potem, ko niso več
							živeli – ko so ležali zapuščeni in žaljeni po jaških nekdanjih rudnikov
							in po samotnih breznih. Zbori po mestnih trgih in ulicah pa so odmevali
							od pokvarjenih deklamacij nekdanjega naroda, ki se je vedno bolj
							spreminjal iz naroda v amorfni boljševiški proletariat. To je ena reč.
						</p>
					</div>
					<div type="div3">
						<head>Enobe – vrhunski izum boljševiške manipulacije </head>
						<p>Velikopoteznost opisanega mehanizma boljševiške manipulacije se mora s
							svojo diabolično ingenioznostjo umakniti samo pred nekim drugim
							osnutkom. Samo en tedanji boljševiški izum je bil večji, samo ena od
							njihovih strateških iznajdb je rodila večje sadove. To je bila
								<emph>tako imenovana narodnoosvobodilna borba</emph>. Samo eno
							naličje, ki so si ga spustili čez obraz, je skrilo večjo ukano, samo ena
							igra s tem, kar so imeli ljudje za sveto, je povzročila več žrtev, več
							slovenskih življenj. In – ironično – večjo izgubo svobode.</p>
						<p>
							<pb n="075"/>
						</p>

						<figure>
							<graphic url="slike_z_89/z_89_36.png"/>
							<head>Ali imamo še kaj spomina? <name>Tamino Petelinšek</name>
							</head>
						</figure>
						<p>Leta 1944, od 31. januarja do 13. marca, je član politbiroja KPJ Edvard
							Kardelj v partijski šoli na Rogu pred tečajniki, med katerimi sta bila
							tudi Zoran Polič in Jaka Avšič, razgrinjal načela, ki so vodila Partijo
							pri usklajevanju revolucionarnih ciljev s cilji tako imenovanega
							enobeja. Iz podrobnega prikaza Kardeljevega nastopa, ki smo ga razbrali
							iz razprave dr. Vide Deželak Baričeve <emph>Osvobodilni boj kot
								priložnost za izvedbo revolucionarnih ciljev (Prispevki za novejšo
								zgodovino XXXV – 1995)</emph> bomo nakazali možnosti, ki sta jih
							Partija in Kardelj videla v enobeju.</p>
						<p>Vodilno spoznanje izraža naslednji Kardeljev stavek: »Vojna mora nujno
							voditi reakcijo do tega, da se razkrinka kot izdajalska.« (155.)
							»Izdaja« se mu je zdela retorično bolj učinkovita, če jo je mogoče
							interpretirati za izdajo naroda, kot pa za izdajo razrednih interesov.
							Nekje še pravi Kardelj: »Za nas je važno, da se bo reakcija razbila na
							narodnoosvobodilnih pozicijah.« (149.) Iz tega spoznanja izvede Kardelj
							revolucionarne konsekvence: »Notranjo reakcijo je treba onemogočiti na
							osnovi njenega zadržanja do osvobodilnega gibanja in ne na razrednih
							osnovah.« (139.)</p>
						<p>Kaj je bilo za slovenske boljševike cilj in kaj sredstvo, zelo jasno
							izhaja tudi iz Kardeljeve razlage, zakaj KPS ni začela z vojaškim
							nastopom pred 22. junijem 1941, to je pred nemškim napadom na Sovjetsko
							zvezo, ampak šele potem: »V prvi fazi (to je pred 22. junijem 1941) bi
							bila možna naslonitev samo na Anglijo in v tej zvezi pričetek oborožene
							akcije. Toda to bi bila samo potrditev stremljenj <emph>reakcije</emph>,
							ki se je hotela nasloniti na zapadne imperialistične sile. S to
							naslonitvijo bi tako okrepili domačo reakcijo, mi sami pa bi postali
							privesek imperialistične vojne.« (156.) Leninski boljševiki so svojo
							podobo določali v skladu s svojim razumevanjem samega sebe. Ali, bolje
							rečeno, v skladu s svojimi trenutnimi in dolgoročnimi cilji. Na sedmem
							kongresu Kominterne sredi tridesetih let v Moskvi so se začasno
							odpovedali celo razrednemu boju in poklicali napredne ljudi sveta, naj
							se združijo v <emph>ljudsko fronto</emph> in »branijo meščansko
							demokracijo pred grozečim fašizmom«.</p>
					</div>
					<div type="div3">
						<head>Boljševiška nadgradnja emancipiranega uma moderne </head>
						<p>Kratek pogled v zgodovino. V takšno mimikrijo je bila začetna boljševiška
							intuicija opogumljena z razvojem novoveškega pojmovanja uma. Naj navedem
							nekaj potez razumevanja tega novega stanja iz Böckenfördovega eseja
								<emph>Zamisli socialnega in političnega reda francoske</emph>
							<pb n="076"/>
							<emph>revolucije </emph>(Europa und die Civil Society): »Razum, na
							katerega se sklicuje Revolucija, ni razum 'po sebi' (razum 'an sich'),
							ločen od interesov in zgodovinsko politične pogojenosti; tudi ni več,
							kot pri srednjeveških in zgodnjenovoveških mislecih, sprejemajoči um,
							usmerjen na neko univerzalnost, kot božje stvarstvo razumljeni red
							smotrov: to je emancipirani um, v posamezniku z njegovimi nase
							usmerjenimi cilji in potrebami delujoči um – individualistični um.«
							(105.) Tak posameznik ali individuum seveda ni samo posamični človek,
							ampak tudi posamezna skupina, na primer družbeni razred, ali posamezna
							vodilna skupina ali Partija.</p>
					</div>
					<div type="div3">
						<head>Manipulativni genij partije v porazu</head>
						<p>Največji preizkus obstojnosti svojega sebezavedanja je slovenska
							boljševiška Partija prestala ob koncu 80-tih in v začetku 90-tih let.
							Med boljševiki je bilo še veliko takih, ki so osebno, s svojimi rokami
							tako rekoč, izdelovali revolucijo. Da so bili zato plačevani, je breme,
							ki so ga sicer vseskozi nosili in se ga seveda zavedali, delalo še
							težje. A njihova memoarna literatura, kolikor je je še bilo, ni bila
							zato nič manj ideološko apologetska. Prišel je edinstven zgodovinski in
							človeški trenutek – in odšel, ne da bi mu tisti, h katerim je prišel in
							zaradi katerih je prišel, dovolili, da bi jim povedal, zakaj je prišel!
							Prišel je poraz in pokazal boljševikom zrcalo, da so se v njem videli, a
							dosegel ni nič. </p>
						<p>Skladno z etičnim odzivom posameznika se je pod novo obnebje zgodovine
							odločila stopiti tudi Partija kot celota. V uri stiske ni šla vase,
							ampak se je vsa ponovno izročila svoji osnovni intuiciji: da je svet
							vedno mogoče oblikovati po svoji podobi. Tudi v porazu. Nekateri zunaj
							nje so naivno mislili, da se v njej dogaja iskanje alternativnih
							možnosti. Nič takega, kot je vest ali utrujenost po tolikih zločinih,
							nič takega ni bilo v tem iskanju. Partija je bila samo izzvana. V sebi
							je začutila stare, radožive prvine manipulativnega talenta. V njenih
							miselnih laboratorijih so nemudoma začeli izdelovati osnovni ideološki
							kliše za spreminjanje. To mora biti takšno, da bo imelo videz
							spreminjanja, a ne bo prinašalo nobene resnične drugačnosti. Eden od
							vzorcev vedenja je bil ta, da so ob izvorno demokratičnih manifestacijah
							prirejali svoje, ki so bile prvim podobne, a le toliko, da se je že na
							prvi pogled videlo, da jim konkurirajo. Ko so na primer zgodovinske sile
							obnovljene demokracije 8. maja 1989 za Kongresni trg pripravile
								<emph>Majniško deklaracijo</emph>, so sestopniki prišli s svojo
								<emph>Temeljno listino Slovenije</emph> (22. junija). </p>
					</div>
					<div type="div3">
						<head>Dvopomenskost boljševiške tranzicijske igre</head>
						<p>Upam, da se bo še v dometu naše prihodnosti – ne razumite me narobe, ne
							moje seveda – našel občutljiv in nadarjen novinar, ki bo vložil nekaj
							let trdega dela in iz gmote dokumentov in spominov izluščil dvopomensko
							besedilo boljševiške tranzicijske igre. Tedaj bodo ljudje črno na belem
							videli – kar danes samo slutijo – da so njeni režiserji vedeli, da
							morajo storiti dvoje: da se morajo udeležiti naporov za samostojno
							državo in da mora ta nova država sprejeti formalno podobo demokratične
							politeje; obenem pa so tudi vedeli, da morajo zagotoviti, da bo
							politično ogrodje nove države iz take snovi in tako izdelano, da ne bo
							moglo postati integralen nosilec demokratične politične kulture. To
							hereditarno naročilo so začeli nemudoma izvajati tako, da so poskrbeli,
							da so se deloma na sceni deloma za sceno začela izvajati dejanja in
							izgovarjati besede, ki so dokazovale, da tu še prebivajo ljudje z
							izvorno boljševiškim dialektom. </p>
						<p>Če ilustriramo: da bi boljševiki omogočili in zavarovali pragmatiko
							osamosvojitve, so naredili nekaj stvari, predvsem dve: slovenska
							skupščina je 27. septembra 1989, še v boljševiških časih, izvedla
							sprejetje ustavnih dopolnil, januarja 1990 pa je slovenska delegacija
							demonstrativno zapustila zasedanje 14. kongresa ZKJ v Beogradu. Ti dve
							dejanji so uprizorili zavestno, da sta po svoje prispevali k
							osamosvojitveni dinamiki. Istočasno pa je Partija s svojimi ideološkimi
							depandansami budno spremljala demokratične vzpone tradicionalne narodove
							substance in jih s svojimi metodičnimi prijemi opremljala z dvomi in
							sumničenji. Nenehno je dokazovala, da nikakor ni vsa zraven. Da sploh ni
							vsa zraven. </p>
						<p>Tu smo sedaj na točki, ki nas spominja na naše uvodno vprašanje o času.
							Ko smo se ozirali v preteklost, smo se, če se še spomnite, spraševali,
							kako so se ljudje, ki so bili, analogno govorjeno, zadolženi z našo
							stvarjo, vedli: kakšno je bilo njihovo ravnanje ob svojem času, ali so
							bili pripravljeni sprejeti njegove ukaze, predvsem pa, ali so jih sploh
							razumeli. Kakšne osebnosti so bili, da konkretiziram, naši tedanji
							katoliški politični starešine: Basaj, Kremžar, Stare, Žebot, Jelenc,
							Mačkovšek? Kakšen je bil njihov odnos do svojega časa? Ali so takemu,
							kakršen je <pb n="077"/>bil, bili kos? Ali so tudi vsaj slutili, kaj bi
							utegnilo biti za njim?</p>
						<p>Potem pa smo dopustili možnost ali pa celo verjetnost, da si bodo v neki
							prihodnosti neki drugi ljudje zastavljali podobna vprašanja o nas in
							bodo, poučeni in opogumljeni od tega, kar bodo odkrili, z večjim
							zaupanjem gledali v prihodnost; ali pa bodo, nasprotno, obžalovali našo
							kratkovidnost, ki nam ni dovolila, da bi razumeli znamenja časa, tako
							zelo, da bi bili v stanju sprejeti njihove zahteve. </p>
					</div>
					<div type="div3">
						<head>Težava demokratične tranzicije – totalitarna obremenjenost</head>
						<p>Naloge, ki so stopile pred slovensko družbo v zaključnih osemdesetih in
							začetnih devetdesetih letih, so našle to družbo v neugodnem položaju,
							tako v notranjem kakor v zunanjepolitičnem oziru. Spomnimo se samo,
							kakšne ovire so slovenski osamosvojitvi postavljale Italija, Francija,
							Anglija, Amerika. Ko ne bi bilo Mocka, Kohla, Genscherja, papeža Janeza
							Pavla II., bi se znašli popolnoma sami – na čistini, ki so jo obvladali
							zgolj mednarodni interesi in njihovi računi. </p>
						<p>Tako je bilo v zunanjem svetu. Za negotovost, ki jo je kazala tranzicija
							doma, pa skraja nismo našli pravega vzroka. Nekaj časa je trajalo, da
							smo se zavedeli, da je tako zato, ker smo bili obglavljeni. Ko danes
							gledamo nazaj pa tudi okoli sebe, ko vidimo, kako se ljudje obnašajo,
							kako govorijo in kako se odločajo, smo vedno bolj prepričani, da je to
							prava beseda. Ko je vosovec Štadler 13. oktobra 1942 potegnil pištolo in
							jo nameril v čelo bana dr. Marka Natlačena, ki je za mizo nič hudega
							sluteč bral pismo, ki mu ga je morilec, preoblečen v duhovnika, pravkar
							izročil, ni ustrelil enega človeka, ampak, simbolno, ves narod.
							Eliminiral je njegovo pamet. Ko so boljševiki potem fizično ta umor še
							dopolnjevali – med vojno so ta strel ponovili še šesttisočkrat, po vojni
							pa dvajsettisočkrat, na način, ki bi se lahko potegoval za celo vrsto
							prvenstev – ko je potem prišlo do jemanja pameti, ki so ga pod
							strokovnim vodstvom po vojni pol stoletja izvajale hudobne učiteljice in
							novinarji, ki so imeli toliko poguma, da so se za svojo zavrženo službo
							dali še plačevati, in potem, ko je bil narod pol stoletja izrečen temu
							postopku, ti pride nenadoma leto 1990, ki od tega naroda, sedaj v polis
							organiziranega, zahteva, da imenuje politike, ljudi, ki ga bodo vodili,
							stori to tako, da izvoli Kučana in zavrže Pučnika. To lahko stori samo
							narod, ki je dovolil, da so mu vzeli pamet, ki je samosvoja, človekova
							najbolj varovana lastnina, ali pa je ni.</p>
					</div>
					<div type="div3">
						<head>Ekskurz – primerjava z nacistično nemčijo </head>
						<p>Poglejmo si drugačen primer. Nemci so bili leta 1945 premagani v
							radikalnem pomenu te besede, a njihovo sprejemanje lastne krivde – za
							vojno in torej tudi za poraz – še daleč ni bilo ustrezno totalnosti
							poraza. Znana je okoliščina, o kateri poročajo zgodovinarji, da so Nemci
							dobili živilske karte šele potem, ko so prinesli potrdilo, da so si
							ogledali filme, ki so jih kazale zasedbene oblasti o takih krajih, kot
							sta bila Auschwitz in Dachau. Nemci so te specializirane kinematografe
							res obiskovali, a so med predvajanji vsi disciplinirano »gledali stran«.
							Kot pravi Wolfgang Kraushaar: »Čeprav je bila po vojni uvedena ostra
							politična cezura, ni nastopil ustrezen socialno kulturni prelom. Kot
							socialni, kulturni in duhovni kolektiv je nemška družba obstajala
							naprej.« (Wolfgang Kraushaar, Achtundsechzig, 218.) Potem pa je prišla
							rousseaujevsko navdahnjena »generacija 68«. Za cilj si je postavila
							»odpraviti državo in radikalno spremeniti meščansko družbo«. V to
							področje – v program reči, s katerimi je treba obračunati – pa je
							spadala tudi »avtoriteta očeta«. Tako je naneslo, da so avtorji
							nacistične Nemčije postali predmet moralnega in političnega raziskovanja
							svojih sinov. Teh seveda prvenstveno ni zanimala njihova etična podoba.
							Prvenstveno so izvajali svoj ideološki program, to pa so najbolj
							učinkovito delali tako, da so napadali nacistično preteklost svojih
							očetov. Nič takšnega se ni dogajalo našim komunistom. Ti so rojevali in
							vzgajali pokorne sinove. </p>
						<p>V Sloveniji ni bilo nobene »generacije 68«. Če pa so poizkusi kaj takega
							postaviti na noge kdaj že bili, se je takoj videlo, da njihove
							opazovalne in raziskovalne aparature niso imele leč, skozi katere bi
							bilo mogoče zagledati zločine očetov. Če pa pomislimo na vstajnike s
							konca lanskega in začetka letošnjega leta, so ti mladeniči in mladenke
							res nosili v sebi nekaj energij moralnega in duhovnega upora s konca
							68-tih let, s svojimi političnimi predstavami pa so gravitirali v leto
							1945. »Bazična demokracija« namreč ni možna brez Udbe in Partije.</p>
						<p>Slovenski boljševiki so poleg vsega še prisebno, dokler so bili še na
							oblasti, pripravljali teren zase in za svojo prihodnost. Bili so iz
							takega tkiva, da jim nič ni branilo, da za to ne bi uporabili zločina,
							ki je že na zunaj razkazoval svojo nacistično provenienco. S kakšnimi
								<pb n="078"/>
						</p>

						<figure>
							<graphic url="slike_z_89/z_89_37.png"/>
							<head>Ali še vemo, kdo smo? <name>Tamino Petelinšek</name>
							</head>
						</figure>
						<p>ljudmi smo Slovenci imeli opraviti v 20. stoletju, lahko zato vsakomur in
							vsemu svetu povemo tako, da pokažemo na njihov zadnji moralni in
							človeški upor: ko jih niso prestrašile niti dimenzije genocida nad
							lastnim narodom. Posledica tega pa je ta, da danes ne čutimo samo bančne
							praznine, ampak tudi človeško praznino. Račun pa se jim je deloma izšel
							in to je tisto, kar dela boljševiške politične filiale tako
							samozavestne. </p>
					</div>
					<div type="div3">
						<head>Ekonomska tranzicija – smer boljševiškega preživetja</head>
						<p>V odsotnosti odgovornosti za polis je posttotalitarni teren nudil
							boljševikom veliko opornih točk za njihovo promocijo. Iz stvari same
							izhaja, da je v prehodu iz sistema z družbeno lastnino v sistem z
							zasebno lastnino težišče problema lastninjenje. To danes vemo vsi. Leta
							1990, ko se je ta prehod odprl, pa so se tega zavedali samo tisti, ki so
							nekoč politično jamčili stanje, sedaj pa so čutili, da jih čas kliče kot
							poznavalce, da spravijo stvari v naravni lastninski red. Dve stvari sta
							bili jasni, predvsem njim seveda: da so oni tisti, ki to znajo, ki so v
							stanju lastniniti, in drugič, da se pri tem opravilu pametnemu človeku
							nudijo lepe možnosti. V ozadju je lastninjenje vseeno veselo potekalo in
							novi stari razred se je začel znova krepiti. </p>
						<p>Jaz o tem seveda ne bi kaj prida vedel, ko ne bi malo pred božičem, 18.
							decembra 2012, poslušal televizijskega pogovora Ksenije Horvat Petrovčič
							s predsednikom vlade Janezom Janšo. Uvodoma je gospa omenila, da ob
							koncu leta državo čaka proračunska blokada in Janši ukazala – vseskozi
							je s predsednikom ravnala zasliševalsko – naj ji pove, kaj bo storil in
							pri tem izrekla »krilate besede«: »Ne zanimajo me krivci in odgovornost.
							Samo, kaj boste naredili.« Janša je vztrajal, da so krivci in razlogi
							sploh tudi važni. Dostavil je, da mora, če hoče o tem kaj povedati, kaj
							reči tudi o stanju v slovenskih bankah. Rekel je, da je stanje tam slabo
							in da je to nekakšna skrivnost. Spraševalka je začutila nevarnost in
							očitno mislila, da se mora vmešati, a Janša je vztrajal: »Vseeno vam bom
							povedal.« Potem je povedal – da skrajšam – da je razlog v tem, da so
							nekateri veliki gospodarski konglomerati dobivali velike kredite –
							milijardne, v seštevkih – in da sedaj teh kreditov ne vračajo. To so
							velikanski denarji in tisti, ki so nekoč s telefonskimi klici usmerjali
							te kredite, so sedaj izjemno zainteresirani, da se po njih ne <pb
								n="079"/>brska, skratka, da se ne ustanovi tako imenovana slaba
							banka, kamor bi se prenesle te terjatve in tako postale transparentne. V
							to da so pripravljeni veliko vložiti. Ob tem nas je Janša seznanil z
							nečim, kar vas bo brez dvoma zanimalo: »Veliko od tega, kar se danes
							dogaja v Sloveniji, tako v politiki kot na ulicah, je pogojeno s tem
							motivom in v veliki meri tudi plačano s tem denarjem.« Te stvari, je
							rekel Janša, morajo postati transparentne, da bo protikorupcijska
							komisija lahko gledala tudi tiste, ki so s telefonskimi klici usmerili
							po 200.000.000 evrov v neko podjetje na Ciper ali kam drugam, ne pa samo
							male delinkvente z nekaj sto evri. Potem je še povedal, kaj vlada v tem
							pogledu naredi doma in v tujini. In poudaril: »Ampak tudi neki javni
							pritisk bi moral biti.« Vlada očitno potrebuje pomoč, je s tem bržkone
							hotel reči, »kajti pri nas se vse živo dela, da bi vse šlo kar mimo,
							kakor je šlo v 90-tih letih«. Slovenski davkoplačevalci so tudi takrat
							sanirali banke. Tudi tu je bila milijardna luknja in nihče ni zanjo
							odgovarjal. Ljudje, ki so jo povzročili, so še naprej vodili banke, bili
							v nadzornih svetih in tako dalje. S tem je treba presekati. »Tu ne gre
							za 500 evrov. Tu gre za pol slovenskega proračuna.« </p>
						<p>V nekem drugem televizijskem programu (22. januarja 2013) je dr. Bernard
							Brščič poskrbel še za informacijo, da so določeni ljudje (dr. Brščič je
							rabil izraz »tovarišija«) z zlorabo državnih bank oropali to državo v
							višini 4 milijarde evrov s političnimi krediti in pri tem pristavil, da
							niti ni bilo načrtovano, da bi bili vrnjeni. In še: »Slovenija ima krizo
							državnih bank, kriza državnih bank pa je povezana s sistemsko
							korupcijo.« Kaj pa ta sintagma, sistemska korupcija, pomeni? Nazadnje
							pristanemo pri naslednjem odgovoru: to je korupcija, ki jo sistem
							omogoča in zato tudi brani. </p>
						<p>Brani, kako? To vprašanje nas pelje nazaj k osnovni shemi boljševiškega
							družbenega nastopa, ki smo ga skušali prikazati na načinu, kako so
							izvedli medvojno intervencijo v Sloveniji. Temu načinu smo rekli
								»<emph>veliki binom boljševiške manipulacije z narodom
								1941–1945</emph>«. Tako smo rekli tudi velikopotezni manipulaciji,
							ki smo ji bili priča v najnovejšem času in ji bomo v naslednjem skušali
							poiskati nekaj konkretnih točk. </p>
					</div>
					<div type="div3">
						<head>Najnovejša manipulacija – izločitev Janeza Janše</head>
						<p>Sedaj gre za politično eksekucijo politika Janeza Janše. Za naš sedanji
							primer nimamo – zaenkrat – nobenega izčrkovanega navodila, s kakršnim
							smo razpolagali za začetni medvojni primer, če se še spomnite. A nas
							morfologija njegovih sestavnih delov sili tako rekoč s takšno nujnostjo,
							da bi bilo neodgovorno, če se ji ne bi pokorili. </p>
						<p>Kako je torej tekla ta reč? Najprej je bilo treba povedati, da so ljudje,
							ki so od blizu spremljali Janševo politično blokado, vedeli, da
							retorična kuliserija nezgrešljivo kaže v eno smer. To smer sta dva
							njegova poslanca Jože Tanko in Eva Irgl tudi nekajkrat na neposreden
							način povedala. Poslanka Irglova: »Bistvo je, da se zruši Janez Janša.«
							Jože Tanko, vodja poslanske skupine SDS, je v svojem nastopu ponovil:
							»Gre samo za Janšo.« Potem pa je še razložil, za kaj pri Janši gre:
							»Govoril sem že o Zakonu o slovenskem državnem holdingu (SDH) in o slabi
							banki. Oba zakona sta bila že tarči vseh mogočih blokad. Zakaj obe
							področji (ki naj bi ju oba zakona uredila) sta neizčrpen vir napajanja
							mnogih omrežij. Zato je potrebna nova koalicija.« Ali drugače, zato mora
							Janša iti. </p>
						<p>Da v celodnevni parlamentarni razpravi 27. februarja ni šlo za nikakršno
							ugotavljanje stanja, ampak zgolj za odstranitev Janše, dokazuje tudi
							odziv na njegovo intervencijo. V njej je premier navedel prepričljiva
							dejstva in dokaze, da se je njegova koalicija perspektivno lotila
							reševanja krize. A nobeden iz bazena SD in PS v svojih odzivih ni hotel
							ničesar od tega videti. Ni šlo za razpravo. Šlo je za eksekucijo. Šlo je
							vseskozi samo za Janšo. </p>
					</div>
					<div type="div3">
						<head>Pogoj za vstop v Janševo koalicijo – izgon zgodovine</head>
						<p>Tudi partnerji Janševe koalicije so nastopali samo proti njemu. Domala
							predčasno je vstal Gregor Virant: »Ugotovitve KPK so tako obremenjujoče,
							da terjajo odstop obeh funkcionarjev.« Za njim je prišel Žerjav: »Če bi
							se to meni zgodilo, danes ne bi bil več minister za gospodarstvo in ne
							predsednik stranke.« Erjavec: »Vsa odgovornost je na predsedniku
							stranke.« »Lahkotnost bivanja«, ki so jo pokazali ti gospodje, je mogoče
							najpretresljivejša najdba, ki nam jo je posredoval ta čas.</p>
						<p>Naglica, s katero je Janševa koalicija hitela s svojimi odpovedmi, smo
							nekoliko bolje razumeli, ko smo se spomnili na njihovo zahtevo, da Janša
							pristane na »ideološko klavzulo«. Pred podpisom koalicijske pogodbe je
							moral pristati na to, da se koalicija odpoveduje tematiziranju zadev,
							povezanih z letom 1945 in letom 1990. Z ničimer ti gospodje ne bi mogli
							več povedati o svoji moralni, kulturni in politični formiranosti kot s
							temi <pb n="080"/>samoomejevalnimi pogoji. Kaj je človek brez
							zgodovine!</p>
					</div>
					<div type="div3">
						<head>Mobilizacija ulice</head>
						<p>Način, kako so Janševi nasprotniki, zlasti seveda člani SD in PS,
							reagirali na njegovo argumentirano obrambo – že prej, že takoj po
							njegovi izvolitvi – nas je navedla na misel, da se ulica ni zgodila v
							Mariboru, ampak že prej v Ljubljani, v Državnem zboru. Ali so poslanci
							in novinarji zato demonstracije na trgih in ulicah delili na (»legitimno
							in dopustno«) vpitje, zmerjanje, psovanje, teptanje portretov,
							pošiljanje ljudi v Hudo jamo in (»nedovoljeno in nedopustno«)
							obračunavanje s palicami, z obmetavanjem z iz tal izruvanimi kockami, da
							bi nasilni besedni nastopi v DZ dobili status dovoljenega in
							legitimnega? Ali so zato poslanci SD in PS že vse od začetka Janševe
							koalicije vnašali v svoje nastope elemente besednega nasilja? Po
							nekajmesečnem prakticiranju so se njihove komunikacijske manire že
							toliko uveljavile, da so mogle preiti iz DZ na ulice in trge in bile
							tam, po izjavah politikov in novinarjev, povsem »normalne«. </p>
						<p>Sicer pa so vstajniki veliko vpili tudi čez politike brez določil, vedoč,
							da ljudem ni neznano, kdo je mišljen, če se vpije čez politike na sploh
							ali čez politiko na sploh. </p>
						<p>Tisti, ki mislimo, da je sleherni čas treba gledati ob svetilkah
							zgodovinskega spomina, pa smo v tej drami neke politične eksekucije
							gledali ponovitev velike manipulacije, ki bi lahko nosila naslov
								<emph>Slovensko 20. stoletje</emph>. </p>
						<p>V miselnem središču naveze totalitarnega spomina se je zgostilo
							spoznanje, da je edini resnično moteči nasprotnik v horizontu
							podedovanih političnih posesti Janez Janša. Poklicali so najboljše
							režiserje in izdelali načrte za obračun. Najprej so z zadovoljstvom
							ugotovili, da so uvodna opravila samoiniciativno opravili že mediji in
							sindikati, tako da so predsedniku vzeli avreolo nenapadljivosti. S tem
							so torej načrtovalci končnega obračuna lahko že računali in prešli takoj
							v drugo fazo. Zanjo so se odločili, naj se odvije na prostem v okrilju
							noči, ki bo dala izgrednikom značaj konspirativnosti in povečane
							nevarnosti. Za začetek je bil izbran Maribor, za katerega so upali, da
							bo župan Kangler poskrbel za začetno moralistično kuliserijo. </p>
						<p>Potem pa je prišla na vrsto tudi Ljubljana in nekaj vidnejših slovenskih
							provincialnih mest. Repertoar kričaških avantgard je obsegal različna
							imena, vedno znova pa se je slišalo vpitje proti Janezu Janši v
							specifično poulični kadenci, žaljivi, uničevalni, poniževalni. Poseben
							zven je imela zahteva, naj jim Janša »vrne državo«. Ironija te zahteve
							je bila v tem, da je nehote razkrivala razlog, zakaj je kontinuiteta
							svojim pocestnim odredom sugerirala povezavo med Janšo in državo. Zaradi
							neločljive povezanosti, ki jo ima Janša s slovensko državo, ga bodo
							boljševiki sovražili do konca. </p>
						<p>Stvari so se stopnjevale. Malo pred božičem so »politike že pošiljali v
							Hudo jamo«. Po ulicah – po pisarnah, po kuloarjih, po kabinetih, pa so
							določeni ljudje polagoma uvidevali, da je prišel čas za poglavitni
							udarec. 8. januarja se je na televiziji pojavil predsednik
								<emph>Komisije za preprečevanje korupcije</emph> Goran Klemenčič in
							prebral obtožnico zoper Janšo. (Nekaj tednov prej je Klemenčiču bil
							omogočen nastop na <emph>Kanalu tri</emph>, kjer mu je uslužna
							spraševalka dala obilo možnosti, da je pred slovensko javnostjo
							zablestel s svojo pravniško tenkočutnostjo in globinsko človeško
							korektnostjo!)</p>
						<p>Enega tistih dni po 8. januarju 2013 sem v neki Slakovi oddaji slišal dr.
							Rajka Pirnata, enega vodilnih televizijskih izrekovalcev, kadar gre za
							zagonetna pravna vprašanja. Rekel je približno naslednje: Vsaka dokazana
							koruptivnost ali koruptivno dejanje mora biti sankcionirano. Če pa je
							teh prepovedanih reči obtožen človek, ki nosi visoko javno službo,
							opremljeno z veliko avtoriteto, se mora to še s toliko večjo
							doslednostjo izvesti, da ne pride do kontaminacije celotnega prostora. </p>
						<p>Kaj si je mogoče – in treba – ob tem misliti? Pirnata očitno ni strah za
							kvaliteto celotnega slovenskega prostora spričo posledic več kot
							polstoletne prisotnosti fizičnih in političnih kriminalcev v vrhovih
							slovenske politike. Ti še danes, ko teh nekdanjih fizičnih in političnih
							kriminalcev ni več živih, preko spomina na njihova neregistrirana in
							neocenjena dejanja, še bolj pa preko vplivnih sedanjih ljudi, ki niso
							imeli pomislekov, da bi si v prostorih, od njih izdelanih, začeli
							graditi svojo politično kariero, ti še danes grozijo s kontaminacijo
							celotnega prostora. A to dr. Rajka Pirnata ne skrbi. </p>
					</div>
					<div type="div3">
						<head>Nova narodova paradigma – nepredvidljiva nevarnost za slovensko
							prihodnost </head>
						<p>Morda je za konec treba povedati še naslednje. 4. marca je Janez Janša,
							ko je kot vršilec dolžnosti predsednika vlade, v DZ odgovarjal na
							vprašanja poslancev, ne da bi bil vprašan, sporočil še naslednje: »Brez </p>
						<p>
							<pb n="081"/>
						</p>

						<figure>
							<graphic url="slike_z_89/z_89_38.png"/>
							<head>Tranzicijska plovba <name>Tamino Petelinšek</name>
							</head>

						</figure>
						<p>sanacije bančnega sistema bo država do konca leta bankrotirala«. Janša je
							s tem nekaj dokazal. Dokazal je, naj se ne sliši patetično, dokazal je,
							da ga skrbi – za nekaj, kar ni on sam. </p>
						<p>Za konec bi tvegal, da se dotaknem še enega vprašanja. O tveganosti
							govorim zato, ker nisem povsem prepričan, da ne bom nazadnje že z
							vprašanjem samim pokazal na stanje, ki utegne koga notranje obremeniti,
							če ne celo pohujšati. Tako tega vprašanja ne odpiram brez notranje
							dileme. Toda dejstvo, da se bo o njem razpravljalo na forumu katoliških
							izobražencev, mi je nazadnje pregnalo dvome in jih spremenilo v
							gotovost, da se nekje o tem končno mora govoriti. Kje pa naj se
							vprašanja take vrste odpirajo, če ne na shodu katoliških izobražencev?
							Razumeli pa boste, da vas v tem primeru posebej prosim za vašo
							naklonjenost v tem, da boste moje vprašanje samo, pa tudi morebitne
							sugestije za njegovo reševanje, podredili oceni vašega uravnovešenega in
							kritiškega razuma. Za kaj gre?</p>
						<p>Že nekaj let me z naraščajočo intenzivnostjo spremlja neko stanje duha,
							ki ga ne morem razumeti, predvsem zato, ker se bije z osnovnim védenjem,
							ki ga imam o svetu. Ta nenavadnost, ta izjemnost me je včasih že
							napeljala na misel, da pretiravam; da zaradi bog ve česa nekaterim rečem
							pripisujem velikost, ki je nimajo. Potem pa, ko sem to stanje spet imel
							pred seboj, znova ni bilo vznemirljivo nič manj. </p>
						<p>Gre za neko neopažanje, ne česa neznatnega, kar se ljudem kar naprej
							dogaja, ampak za nekaj, kar razpolaga z veliko velikostjo, če bi se
							smelo tako reči, s presežno velikostjo, za nekaj, kar ni mogoče ne
							videti. Slovensko 20. stoletje razpolaga s prizori, ki dosegajo najvišje
							vzpone zla v zgodovini – naj ponovim, v zgodovini. Zla v pomenu nasilja
							nad človekom. Do leta 1941 je bilo sredstvo komunikacije med Slovenci,
							med ljudmi te dežele beseda – kljub vsakršnim nasprotstvom vendarle
							beseda ali lógos. Ta je ljudi med seboj zbliževala in jih tudi držala
							vsaksebi, ne glede na karkoli je bil to dialog. Le redko, redko, je na
							njegovo mesto stopil umor, le zelo redko je dialog zamenjal umor, a je
							tudi tedaj hotel ostati skrit in anonimen, ker so storilci vedeli, da je
							zavržen in da so z njim zavrženi tudi oni sami. To se je vedelo z vso
							gotovostjo. Svet, ki se je sedaj uveljavljal, pa je – tako rekoč brez
							prehoda – njegove storilce začel slaviti <pb n="082"/>kot heroje. In
							narod, ki je nekoč imel v sebi človeka, ki je napisal Skodelico kave, ki
							je, bi si drznil reči, najfinejša besedna tkanina, ki je kadarkoli kje v
							zgodovini nastala, ta narod je to v veliki meri sprejemal.</p>
						<p>Dogajale so se strahotne reči – reči, ki jim tradicionalne besede niso
							več kos. Že septembra 1941 je neka skupina ljudi, imenovana OF, izvedla
							zaplembo narodove samostojnosti in v slogu površnega pravnega ornamenta
							zagrozila s smrtno kaznijo vsakomur, ki tega ultimata ne bi sprejel.
							Potem so sledili umori, najprej posamični, potem pa so se čez poletje
							1942 začeli gostiti in še pred jesenjo dosegli število 900. Ko so se
							napadeni končno uprli in se začeli braniti, so boljševiki začeli z
							množičnimi likvidacijami; do konca vojne je vseh bilo že 6.000, ob koncu
							vojne in po njej pa še 15.000, zvečine v dveh tednih. </p>
						<p>Najpomembnejše pri tem dogajanju pa je bilo to, da to nasilje, ta
							pandemija nasilja, pri tistih, ki niso bili neposredno prizadeti – pri
							večinskem narodu, moramo reči – ne tedaj ne pozneje ni doživela človeške
							in moralne obsodbe. To je tisto, kar težko razumemo ali pa sploh ne. Tu
							pride sedaj moja teza, sicer opremljena s tolikimi dvomi. </p>
						<p>Žrtve tega nasilja so bili katoličani. Katoličani so bili v Sloveniji,
							kakor bi lahko rekli, hrbtenica naroda. Znan je stavek britanskega
							ambasadorja pri jugoslovanski begunski vladi v Londonu Georgea Rendella:
							»Slovenci so mogoče edini zares katoliški narod v Evropi.« </p>
						<p>Tu pa sedaj stopi v igro drugi igralec. Tu se pojavijo slovenski
							liberalci, ki so se začeli družbeno uveljavljati v drugi polovici 19.
							stoletja, povečali svoje število in okrepili svoj položaj v prvi
							polovici dvajsetega, zlasti po prvi svetovni vojni, ko smo Slovenci
							zamenjali katoliško Avstrijo z večinsko nekatoliško Jugoslavijo.
							Liberalci so to, kot nas poučuje zgodovina, z veseljem in obilno
							izkoristili. </p>
						<p>Kljub vsemu pa liberalci, tudi s svojim Beogradom, tudi s svojo trgovino
							in začetno industrijo, katoličanom, s katerimi so od vsega začetka
							mislili, da morajo tekmovati, nikoli niso bili kos. Katoličani so bili
							družbeno in duhovno utrjena tradicionalna sila in moralno drugačnega
							kova kot liberalci. Ko je Fran Šuklje na prelomu stoletja prestopil na
							katoliško stran, je to utemeljil s stavkom, ki je prešel v zgodovino:
							»Liberalci se za svoje vrednote niso pripravljeni postiti niti en dan.« </p>
						<p>V takem stanju so se v tridesetih letih pojavili boljševiki in potem v
							štiridesetih – praktično takoj po okupaciji – prevzeli vodilno vlogo. In
							to je bil čas, ko je v liberalcih nastala odrešilna ideja:
								<emph>Boljševiki bodo katoličanom kos</emph>. To je bilo izhodišče
							njihove odločitve, da podprejo komunistični projekt. Začetek je bil
							takšen kot povsod in tudi konec je bil takšen, kot povsod: ko so
							pristopili, so mislili, da so samo pristopili, a se je izkazalo, da so
							ostali in postali njihovi – takšni, kakor so jih potrebovali. <emph>Ta
								liberalna gesta je postala usoden korak za slovensko
								zgodovino</emph>. Kar je bilo v začetku več ali manj taktični korak
							neke – res velike – narodove skupine, je postala usoda vsega naroda, ki
							ga poslej – kot celoto seveda – niso več vezale na katolištvo notranje
							vezi. Končna zmaga slovenskih boljševikov nad slovenskimi katoličani
							leta 1945 – povzročena kljub vsemu, po imperialnih intrigah velesil – je
							dal odločilen pospešek tistim mnogim Slovencem, ki so že naredili prve
							korake na poti v nov način prebivanja v času. Z eno besedo:
								<emph>Slovenci so se odločili za novo paradigmo</emph>. Za veliko
							zamenjavo sveta ontološke in duhovne vezanosti s svetom ontološke in
							duhovne poljubnosti. To so sedaj imeli za svobodo in prostost; da človek
							ni kar naprej vezan na neke dovoljenosti in dolžnosti. Ta odločitev je
							bila tako velika, da njene dimenzije komaj slutimo. Pa tudi usodna, pa
							tudi usodna! Krščanstvo je v majhnem narodu, kakršni smo mi, opravljalo
							vlogo sidra. Poleg vsega drugega – poleg tega predvsem, da nas je skozi
							zgodovino vzdrževalo v človeški normi. Pred katoličani te generacije in
							pred Cerkvijo tega časa, se tako postavlja resna in velika naloga, da
							dosežemo, da se kot narod vrnemo k sebi, da uresničimo v sebi tisto
							svobodo, ki je vsebovana v vrstici psalma: <emph>Glej prihajam, da
								izpolnim Tvojo voljo</emph>.</p>
						<p>Ker je bila odločitev za <emph>severozahodni prehod</emph> v samosvojo
							svobodo narejena v zgodovinski vročici, je nekaj upanja, da je z
							velikimi napori mogoče doseči, da jo kot narod korigiramo. Tisti med
							nami, ki težko razumemo, zakaj nam je bilo naloženo, kar nam je bilo
							naloženo v 20. stoletju, lahko tu pokažemo na rešilno misel: lahko
							pokažemo na Barbarin rov. Lahko ga pokažemo vsemu narodu. Kdo bi se mu,
							v podobi, ki bo pred njim, mogel upirati? Toda, kdaj ste nazadnje
							slišali v kaki pridigi te besede in to ime? In še to, kdaj pa ste
							nazadnje slišali, da bi kdo ponovil misel na <emph>Slovenski katoliški
								shod</emph>, ki bi o teh rečeh domišljeno in tehtno spregovoril.<pb
								n="083"/>
						</p>
					</div>
				</div>
				<div type="div2">
					<head>Demon(i) nad Slovenijo</head>
					<docAuthor>Aleš Maver</docAuthor>
					<div type="div3">
						<p>Nekateri ključni kamni na poti slovenske družbe v normalnejšo prihodnost
							so tako trdno vkopani, da jim kljub vsej prizemljenosti dejansko lahko
							rečemo demoni. </p>
						<p>V besedilu kanim spregovoriti predvsem o enem, ki ga sam štejem ne le za
							najočitnejšega, marveč tudi za takega, da ga je z omenjene poti najteže
							odstraniti. Morda celo ne gre za najbolj globinskega demona v našem
							prostoru, gre pa nedvomno za tistega, ki povzroča največ nevšečnosti, in
							to praktično na vseh ravneh našega skupnostnega življenja. V drugem delu
							svojega modrovanja pa se bom vprašal, kaj je in česa v spopadu z
							obravnavanim demonom ni storila tukajšnja katoliška skupnost in ali je
							bil njen prispevek doslej zadosten. </p>
						<p>Osebno menim, da se slovenska družba že drugič v zadnjih sto petdesetih
							letih kot z enim svojih temeljnih problemov sooča z vprašanjem
							obstoječega posestnega stanja in s perečim problemom, kako to posestno
							stanje spremeniti na kar najmanj boleč način. Najprej naj pojasnim pojem
							sam. Izvira iz slovenske politične zgodovine poznega 19. in zgodnjega
							20. stoletja, ko je označeval vedno bolj nezdravo neravnotežje med
							številčno močjo in realnim političnim, gospodarskim in kulturnim vplivom
							slovenske in nemške jezikovne skupnosti na Slovenskem. Nemško govoreči
							so na podlagi boljših zgodovinskih izhodišč nabrali precejšnjo prednost,
							ki se je tudi potem, ko se je politična tehtnica, zlasti na Kranjskem in
							v nekaterih delih Štajerske, nagnila na slovensko stran, kazala kot
							poglavitna cokla za zdrav razvoj slovenskega narodnega telesa. To
							posestno stanje niti ob najboljših namenih na obeh straneh, ki pa jih
							večinoma ni bilo, ne bi moglo ostati nedotaknjeno, saj bi sicer
							slovenska narodna emancipacija ostala torzo. Doseči je bilo potrebno
							spremembo ravnovesja, spremembo posestnega stanja, kar se je na koncu
							zgodilo ob prevratu leta 1918, dokončno pa s popolno eliminacijo
							nemškega jezikovnega in kulturnega elementa v slovenskem prostoru po
							drugi svetovni vojni. Ta eliminacija s svojo predigro, brutalnim nemškim
							okupacijskim posegom v Sloveniji, ni bil ne zaželeni ne temu prostoru
							kaj prida koristni epilog. Vendar je potrebno opozoriti, da se nosilci
							prednosti tej niso bili pripravljeni odreči sami od sebe, slovenska
							stran pa dolgo ni imela mehanizmov, da bi to od njih izsilila. Ko jih je
							dobila, je šlo, kot rečeno, na nož. </p>
						<p>Malokdo si je leta 1918 predstavljal, da se bo skoraj stoletje pozneje
							zgodba ponovila v poostreni različici. Zdaj – in pravzaprav že dobrega
							pol stoletja – so na položaju s prednostmi obstoječega »posestnega
							stanja« obloženih ironično prav tisti, ki si (med drugim) lepijo največ
							zaslug za radikalno in dokončno razrešitev vozla prejšnjega
							neravnovesja. Zaradi enostavnosti jih bom v nadaljevanju v glavnem
							imenoval zagovorniki in podporniki povojne politične mitologije, saj se
							mi to zdi izraz, ki najbolj zajame različne vidike njihovih pogledov na
							slovensko družbo. Strahotno neravnovesje med njimi in vsemi ostalimi
							tokovi v Sloveniji, zlasti onim, izvirajočim iz predrevolucionarnih
							izročil tega prostora, je seveda posledica njihove popolne zmage v
							epskem državljanskem spopadu med drugo svetovno vojno z brutalnim
							epilogom takoj po njej. To so znane, ne pa docela domišljene reči.
							Vsekakor je temu relativno ozkemu toku znotraj slovenske skupnosti
							uspelo v celoti osvojiti in obvladovati oblast skoraj celih petdeset
							let. Na ta način so si njegovi predstavniki zagotovili tudi velikansko
							prednost in pridobili »posestno stanje«, povsem primerljivo s tistim
							nemško govoreče skupnosti v 19. stoletju. </p>
						<p>Vendar gre njihova premoč še bistveno dlje, in šele to je tisto, kar jo
							naredi za demonično in za poglavitnega demona sodobne Slovenije. Niti
							druga srednje- in vzhodnoevropska okolja se niso mogla izogniti čerem
							velikanskega neravnovesja med silami, ki so imele ves povojni čas
							oblastni in družbeni monopol, in med njihovimi nasprotniki, ki so začeli
							po letu 1989 tako rekoč iz nič. Dogajanje v Romuniji, na Madžarskem,
							Slovaškem, na Hrvaškem, pa celo v Litvi in deloma v Estoniji govori o
							tem več kot jasno. Tudi velik del nesporazumov in kratkih stikov med
							Orbanovo vlado na Madžarskem in »Evropo« izvira iz nezmožnosti, da bi na
							Zahodu dojeli razsežnosti tega neformalnega neravnotežja za navidez
							neproblematično fasado, ki ga tudi ni mogoče odpraviti brez ukrepanja.
							Kljub vsemu pa so domala vse srednje- in vzhodnoevropske države to
							neravnovesje odpravile vsaj na idejnem in kulturnem področju. Potegnile
							so bolj ali manj jasno ločnico med svojimi predvojnimi zgodbami, iz
							katerih občasno resda gledajo grozeče prikazni avtokratizma, skrajnega
							nacionalizma in antisemitizma, a <pb n="084"/>sočasno neki demokratični
							potencial, ki bi se ob ugodnejših globalnih okoliščinah lahko razvil in
							ki ga povojna zgodba, večinoma pod sovjetsko egido, ni nikoli imela. Tak
							preboj je uspel celo nekaterim nekdanjim jugoslovanskim republikam in je
							najbolj izražen na Hrvaškem, kjer je »posestno stanje« ostalo na
							kapitalskem področju precej pomaknjeno v smer nosilcev povojne oblasti,
							na idejnem pa so se morali odreči veliki večini povojne mitologije. </p>
						<p>Slovenija je tu izjema. Skupaj z večino nekdanjega sovjetskega prostora
							razen baltskih držav, Gruzije in morda delno še Ukrajine in Armenije se
							pri nas ni nedotaknjena ohranila samo politična, gospodarska in
							kapitalska premoč nosilcev povojne politične mitologije. Iz na prvi
							pogled nejasnih razlogov jim ni bilo potrebno niti za ped odstopiti od
							prej (in še sedaj) monopolnih predstav o družbi, politiki, gospodarstvu,
							izročilu in zgodovini. Kljub strahotnim stranpotem povojnega obdobja so
							še vedno oni tisti, ki v javnosti edini kompetentno razlagajo, kaj je
							demokratično in kaj ni. Oni določajo (in so njihova merila splošno
							sprejeta), kdo lahko velja za slovenskega domoljuba in kdo ne, kar
							boleče opazujemo ob zgledih Korošcev dr. Lamberta Ehrlicha in dr.
							Gregorija Rožmana. Pridobili so si vlogo edinih pravih predstavnikov
							slovenske visoke kulture, kot je bilo razbrati ob dogajanju, povezanem z
							jesenskimi protesti. Samo oni imajo polno vedenje o obsegu pojma fašizem
							in o tem, kdaj se sme rabiti in kdaj ne. Seveda ga, kadar jim pride
							prav, rabijo zelo radodarno. Pravilno je samo njihovo razumevanje
							gospodarskih modelov in samo njihov privilegirani model tovarišijskega
							kapitalizma je bil v vseh teh dveh desetletjih primeren za neuko
							slovensko ljudstvo. Kajpak njim pripada sodba o tem, kdo izmed
							predstavnikov po letu 1989 nastalih političnih sil je »konstruktiven« in
							kdo »revanšist«, kdo je »liberalen« in »strpen« in kdo si želi zgolj
							delitev v narodnem telesu. Nič čudnega ni, če se temu pridruži še, da
							oni – ki so bili v srcu vseskozi demokrati – postavljajo vatle, kdo sme
							biti v Penu in kdo ne. </p>
						<p>Še bi lahko našteval, a naj opozorim samo še na dve področji, kjer je
							njihov vpliv nedotaknjen. V očeh javnosti nosilci povojne politične
							mitologije predstavljajo pôroke »evropske poti« Slovenije, saj so uspeli
							uzurpirati prostor evropske razsvetljenske in liberalne tradicije pri
							nas. Javnost ne vidi nobenega protislovja v tem, da jim kljub temu sledi
							tudi takrat, ko bruhajo ogenj proti »brezdušnim« evropskim institucijam
							in sramotijo evropske simbole, saj bodo oni kot prepričani Evropejci pač
							bolje od razvajenih evropskih birokratov vedeli, kaj so avtentične
							evropske vrednote. Nazadnje se jim Slovenka in Slovenec povsem
							prepustita tudi, ko s filigransko natančnostjo odmerjajo pravo mesto
							Katoliški cerkvi v naši družbi. Celo veliko katoličanov ne dvomi v
							njihovo presojo o tem, kaj je njeno vmešavanje v politiko in kaj ni, kaj
							je »avtentično krščanstvo« in kaj so ostanki odurnega klerikalizma, kaj
							ustreza »duhu drugega vatikanskega koncila« in kaj kaže skomine po
							starih, predkoncilskih časih, ki so, kot ti izvrstni poznavalci
							evangelija in Cerkve najbolje vedo, zunaj zatohlega prostora Cerkve na
							Slovenskem že zdavnaj preteklost in zunaj mode. </p>
						<p>Na kratko: v njihovih rokah sta naš skupnostni pekel in naš skupnostni
							raj, kamor bolj ali manj poljubno neovirano razmeščajo vse pojave in
							ljudi tega prostora.</p>
						<p>Dejal sem, da je na prvi pogled precej nejasno, zakaj je to mogoče.
							Delček odgovora se skriva v nekaj stavkih, ki bi jih neuki opazovalec
							pripisal morda sedemdesetim ali osemdesetim letom prejšnjega stoletja,
							objavljeni pa so bili v nekem aprilskem Delu. Dolgoletni spremljevalki
							cerkvenih zadev, ki se je pred nekaj tedni navduševala nad veličino
							odstopa Benedikta XVI. in nato nad novoizvoljenim papežem Frančiškom, se
							zapiše tole: Traktati o spravi so jalovi. Treba bo nedvoumno povedati,
							kdo je bil osvoboditelj in kdo kolaborant ter kdo je bil na pravi in kdo
							na napačni strani. Na obeh straneh so bili številni odtenki, ki pa niso
							bistveni.</p>
						<p>Vedeti, kdo je bil na pravi strani, to je to. V to pravljično-mitološko
							past je ujeta slovenska družba. In njen objem ima zares demonske
							razsežnosti. Segajo vse do na prvi pogled akutnejše gospodarske in
							socialne krize, ob kateri naj bi se poenotili in pozabili na razlike. V
							dobro vseh, pravijo. Dejansko pa bi znova odložili soočenje s „posestnim
							stanjem“. A da se vrnem k pravljicam. Ravno hlastanje po njih precejšnjo
							večino tukajšnjega življa navdihuje, da nekritično pritrjuje ohranjanju
							„posestnega stanja“ in nerazumno, nervozno odreagira na vsak, še tako
							neznaten in po dvajsetih letih slovenske države že zdavnaj samoumeven
							korak v smeri njegovega spreminjanja. V tej luči je treba gledati tudi
							povsem iracionalno odločitev slovenskih volivcev na decembrskih volitvah
							leta 2011, na podlagi katere je bila oblikovana sedanja vladna
							koalicija. </p>
						<p>Ampak v ozadju je zavedanje, da pomeni sprememba posestnega stanja
							sočasno razkroj pravljično-mitološkega univerzuma, <pb n="085"/>
						</p>

						<figure>
							<graphic url="slike_z_89/z_89_39.png"/>
							<head>Demonske perspektive <name>Tamino Petelinšek</name>
							</head>
						</figure>
						<p>v katerem je jasno, kdo smo Smrkci in kdo je Gargamel. Pomeni slejkoprej
							tudi pogled v mračni tolmun slovenske polpreteklosti, pogled, ki bi, kot
							Slovenci in Slovenke slutijo, podrl vse idealizirane predstave o
							pokončnem narodu, ki ni na svoji poti nikdar skrenil. Ne, takega pogleda
							si normalen človek ne želi. Četudi mu je še tako jasno, da se mu ne bo
							mogoče za vselej izogniti. Zatorej ni od nosilcev povojne politične
							mitologije nihče resno zahteval, naj se odrečejo svojim monopolom, če že
							ne na kapitalskem, pa vsaj na idejnem področju. Samim kaj takega seveda
							ni prišlo na misel, kot se Nemci zgodnjega 20. stoletja niso bili
							pripravljeni odreči svojemu privilegiranemu položaju. Na južnem Koroškem
							so celo povozili slovensko večino, kar je sicer del druge zgodbe. </p>
						<p>To nas druži s tistimi okolji, predvsem v Sovjetski zvezi, ki so si ravno
							tako naložila breme grozljivega medsebojnega obračunavanja in
							državljanskega spopada. Tam je slovo od „posestnega stanja“ najtežje,
							tam je interes širokih ljudskih množic za ohranitev monopola tistih, „ki
							vedo, kdo je bil na pravi strani“, največji. Nekaj drugega je
							spreminjanje omenjenih gotovosti tam, kjer se zapiranju in razlaščanju
							niso pridružila še množična grobišča. Slovenija take sreče ni imela. In
							bojim se, da imajo vzvode za spremembe v rokah samo dediči nosilcev
							povojne politične mitologije, da lahko samo oni naredijo tisti odločilni
							korak, ki bo večino Slovencev in Slovenk prepričal, da je čas pravljic
							mimo. </p>
						<p>Seveda je potrebno pristaviti, da tudi tisti, ki se tej mitologiji nismo
							priklanjali, lahko kaj storimo. Naš pogled v tolmun preteklosti doslej
							ni bil povsem iskren, ker za to ni bilo nikakršne potrebe. Tudi tukaj še
							ni povsem minila želja, da bi se zadovoljili zgolj z mitološko
							preureditvijo slovenskega imaginarija, tako obremenjenega z bremenom
							obstoječega posestnega stanja. Druga velika naloga je, kako pomagati pri
							nujni in neizbežni bolj ali manj koreniti razgradnji tega posestnega
							stanja, ne da bi sočasno z njim stopili čez rojake in rojakinje, ki so
							nanj in na pravljični svet, ki ga ponuja, navezani iz najrazličnejših
							vzrokov. </p>
						<p>Za konec na hitro še beseda o prispevku, ki je v teh dveh desetletjih
							umanjkal, s čimer je bila ohranitev posestnega stanja morda ne
							odločilno, gotovo pa pomembno olajšana. Gre za prispevek tukajšnje
							katoliške skupnosti. Nedvomno s(m)o slovenski katoličani in katoličanke
							bili med tistimi skupinami <pb n="086"/>slovenskega prebivalstva, ki so
							osamosvojitev in demokratizacijo najbolj doživeli kot globinsko
							osvoboditev. Kajti prejšnje obdobje je bilo kljub vsem tedanjim in
							sedanjim poskusom drugačnih stilizacij, kakršna je bajanje o
							sedemdesetih letih prejšnjega stoletja kot domnevni zlati dobe
							slovenskega katolištva, kot si ga privoščijo nekateri, čas nesvobode, ko
							je lahko Cerkev dihala zgolj toliko, kolikor so dovolili drugi. Nič
							čudnega torej ni, če lahko mnoge katoličane in katoličanke štejemo med
							najzvestejše stebre projekta slovenske države in demokracije. A celotna
							slika ni tako lepa. </p>
						<p>Sovpadli sta pač dve na prvi pogled ne nujno v isto smer kažoči težnji.
							Ena je pastoralno-evangelizacijska, ki raste iz utemeljenega
							prepričanja, da mora biti Cerkev odprta vsem, zaradi česar njene nosilce
							daje hud strah pred opredeljevanjem o dilemah tega prostora. Strah jih
							je seveda tudi, da bodo zaradi delovanja drugih obveljali za “janševce”,
							“desničarje”, “klerikalce”. </p>
						<p>Z njo je sovpadla z vidika zgodovine Cerkve tako rekoč naravna težnja
							predvsem večine tukajšnje višje katoliške hierarhije, da namesto na
							nove, a neznane išče in je iskala naslonitev na stare, preizkušene in do
							obisti znane strukture, četudi te morda katolištvu niso bile najbolj
							naklonjene. S tem je namesto k razgradnji prispevala k ohranjanju
							posestnega znanja. Danes že lahko rečemo, da je sočasno padla na
							zgodovinskem izpitu. Seveda ne moremo izključiti, da se pravzaprav obe
							evocirani težnji napajata iz istega pravljičnega izvira kot družba v
							celoti: da ju je podzavestno strah soočenja s spoznanjem, da je bil
							grozljivi spopad med Slovenci v veliki meri sad razkola v katoliški
							skupnosti. Zato se je laže okleniti mitov tudi za ceno ohranitve
							nezdravega ravnotežja, ki dolgoročno vodi proč od svobode, proč od
							sproščenega dihanja in hkrati proč od učinkovite pastoralne dejavnosti,
							ker ta pač ne more peljati mimo resnice o tem prostoru. </p>
						<p>Katoliška skupnost bi lahko bila tisti jeziček na tehtnici, ki bi
							spremenila problematično ravnovesje. A zdi se, da ga je doslej kljub
							nasprotnemu splošnemu prepričanju, ki smo ga posvojili skoraj vsi,
							prejkone prevešala v prid posestnemu stanju nosilcev povojne mitologije.
							To pa je tragična bilanca.</p>
					</div>
				</div>
				<div type="div2">
					<head>Huda jama</head>
					<docAuthor>Tamara Griesser Pečar</docAuthor>
					<div type="div3">
						<p>Slovenija je bila do propada Jugoslavije 1990/91 delna republika
							večnarodne Jugoslavije in je šele 25. junija 1991 postala neodvisna,
							demokratična država. Od 29. marca 2004 je članica NATA in od 1. maja
							2004 tudi Evropske skupnosti, kot taka je ji je v prvi polovici leta
							2008 uspešno predsedovala. Podobo v veliki meri idilične, gospodarsko
							vseskozi uspešne male dežele med Karavankami in Jadranom, med Julijskimi
							Alpami in madžarsko ravnino deloma zasenčuje težka dediščina
							komunističnega gospostva. Slovenija je edina postkomunistična država
							Evropske skupnosti, ki na državni ravni ni obsodila komunizma. Prehod
							Slovenije v pluralistično zahodno demokracijo se je namreč zgodil, ne da
							bi komunistični kadri kjerkoli izgubili svoj vpliv – v politiki,
							gospodarstvu, upravi, justici, v šolah in na univerzah, v medijih, pri
							sindikatih itd.</p>
						<p>Še danes poteka v Sloveniji živahna politična polemika o tem, kako naj se
							gleda na dogajanje v času druge svetovne vojne in, posledično,
							neposredno po vojni in kako naj se ga vrednoti. Medtem ko vzbujata
							fašizem in nacionalsocializem kot totalitarni ideologiji silovit odpor,
							se označuje komunistično kršenje človekovih pravic še zmeraj kot manj
							vredno obsodbe, da, celo kot neprimerljivo z dejavnostmi fašistov in
							nacionalsocialistov. Med tem pa smo vendarle dobili nekatere objektivne
							analize in izdaje virov za vojno in povojno obdobje. Vendar še ne moremo
							govoriti o preboju v zgodovinsko objektivnost in neodvisnost. Do sedaj
							mnoge ustanove in večino slovenske publicistike še zmeraj obvladujejo
							zgodovinarji in časnikarji, ki so bodisi sami delovali za komunistični
							režim bodisi je režimsko zgodovinopisje nanje tako močno vplivalo, da se
							ne morejo tako hitro rešiti starih miselnih vzorcev.</p>
						<p>Kdor hoče presoditi zgodovinski in pravni položaj v Sloveniji med drugo
							svetovno vojno in po njej, se ne more omejiti na črno-belo slikanje
							okupacije in odpora. Objektivnost zahteva, da ne selekcioniramo
							samovoljno in enostransko ne moraliziramo, torej da ne prikrivamo
							pomembnih dogodkov tistega časa, druge pa preveč preprosto, brez ozira
								<pb n="087"/>na posebne okoliščine, razvrednotimo in demoniziramo,
							spet druge pa prekomerno glorificiramo. Kot sem razložila že v svoji
							knjigi Das <emph>zerrissene Volk</emph>,<note place="foot" n="1">
								<p>
									<emph>Das zerrissene Volk. Okkupation, Kollaboration,
										Bürgerkrieg. Slowenien 1941-1946. </emph>Studien zur Politik
									und Verwaltung, Bd. 86, Böhlau Verlag, Wien-Köln-Graz 2003.]</p>
							</note> je raven boja proti italijanskim, nemškim in madžarskim
							okupatorjem prekrivala raven drugega boja – boja za kasnejšo družbeno in
							državno ureditev. To je bila torej državljanska vojna Slovencev proti
							Slovencem, ki se je pričela v trenutku, ko so komunisti odpor proti
							okupatorjem praktično monopolizirali – z geslom: Kdor se ne podredi
							vodstvu tako imenovane Osvobodilne fronte, je narodni izdajalec. V tej
							shemi ni bilo nobenega prostora za ljudi z drugačnim svetovnim nazorom,
							ki so iskali druge poti v bodočnost in tudi hoteli voditi odpor po
							drugih poteh. Osvobodilna fronta, v kateri so dominirali komunisti, jih
							je z brutalno silo preganjala – med vojno deloma s skrivnimi procesi in
							divjaškimi likvidacijami brez sodbe, po tako imenovani »osvoboditvi« pa
							s spektakularnimi montiranimi procesi – ki so bili v porog vsakršnemu
							pravno korektnemu postopku – v katerih so obračunali z vsemi političnimi
							nasprotniki in z vsemi potencialnimi viri nevarnosti za nove oblastnike.
							Državljanska vojna je stala življenje več kot 30.000 ljudi. Množični
							umor ca. 15.000 civilistov in vojnih ujetnikov po vojni v Sloveniji je
							največji zločin, ki se je kdaj zgodil v Sloveniji. Samo do avgusta 1945
							je bilo pobitih 14.141 ljudi. Večinoma so bili to domobranci, pripadniki
							Slovenskega domobranstva, ki so po begu maja 1945 poiskali zaščito pri
							Britancih in so bili nastanjeni v taborišču Vetrinj pri Celovcu.
							Britanci so jih izročiti Titovim četam in s tem poslali v gotovo in
							grozovito smrt. </p>
						<p>Po prevratu v Sloveniji 1990/91 prihajajo na dan vedno novi komunistični
							zločini. Vladna komisija za raziskovanje množičnih grobišč stalno
							odkriva nova grobišča, za katera so odgovorni partizani oz.
							jugoslovanska armada (v katero so bili vključeni partizani). Vanja so po
							koncu vojne zagrebli tiste pobite vojake – slovenske domobrance,
							pripadnike hrvatskih in srbskih enot (ustaši, domobrani, četniki) – in
							civiliste nekomunističnega prepričanja (po komunističnem izrazoslovju
							»razredni sovražniki«), ki jih niso nikoli postavili pred sodišče.
							Slovenija je posejana z zamolčanimi grobišči. Do danes jih je bilo
							registriranih 594, v njih je po cenitvi med vojno in po njej našlo smrt
							približno 100.000 ljudi. Do sedaj so bile izkopane žrtve le iz
							neznatnega dela teh grobišč. Še po 20 letih ni politične volje, da bi se
							rešilo vprašanje zamolčanih grobov in žrtve pokopale s potrebnih
							spoštovanjem. Vedno znova se oglašajo komentarji, naj končno že pustimo
							preteklost mirovati in prenehamo »preštevati kosti«. </p>
						<p>Šele pred kratkim je pretresla javnost najdba mumificiranih trupel iz
							Barbarinega rova v rudniku Huda jama blizu slovenskega zdraviliškega
							mesteca Laško. Za predsednika vladne komisije in direktorja muzeja za
							novejšo zgodovino, Jožeta Dežmana, ima »Huda jama« za Slovence podobno
							simbolno moč kot Katyn za Poljake. Ni največji množični grob v Sloveniji
							– po današnjih spoznanjih je največje grobišče v protitankovskih jarkih
							blizu Maribora, na Teznem, kjer je našlo smrt 15.000 ljudi – vendar je
							najpretresljivejši in najstrašnejši, ker so bili tam ljudje deloma živi
							zazidani in ker so hermetično zaprta trupla, naložena drugo na drugo in
							prekrita z belim apnom, tako dobro ohranjena. Jože Balažič, direktor
							instituta za sodno medicino, je povedal, da še nikoli ni videl česa
							podobnega, niti v filmu ne.</p>
						<p>V Barbarinem rovu so od 1902 do 1942 kopali rjavi premog. Takoj po vojni,
							maja in junija 1945, so jugoslovanski partizani tam umorili po današnji
							oceni več kot 5.000 slovenskih vojnih ujetnikov in civilistov, tudi
							žensk, ki so jih, zvezane v pare s telefonsko žico, pripeljali s
							tovornjaki na morišče Huda jama iz taborišča Teharje blizu Celja.
							Likvidacije so izvajale slovenske enote KNOJ-a (Korpus narodne obrambe
							Jugoslavije), načrtovanje je bilo v rokah OZNE. Ohranjeno je pričevanje
							šoferja tovornjaka Jakoba Ugovška pred preiskovalno komisijo Jožeta
							Pučnika 9. maja 1994. Skozi tri dni je večkrat na dan vozil tovornjak s
							prikolico, poln zajetih domobrancev, med njimi so bili 17–18 letni
							fantje, iz taborišča Teharje k Hudi jami. Na tovornjakih ni bilo klopi,
							ljudje so bili naloženi kot drva. Ni pa bil edini voznik, vozili so še
							drugi trije ali štirje tovornjaki. Vse skupaj je trajalo, kot je
							povedal, približno tri dni, morda celo skoraj en teden. Vsak večer so
							peljali dvakrat do trikrat. V svojem tovornjaku s prikolico je peljal
							vsakokrat 30 ljudi. Od zidanega vhoda so jih potem gnali 320 metrov
							daleč po vhodnem rovu in nato še 150 metrov dalje do jaška. Tam so se
							morali sleči in se, kot se zdi, uleči k že mrtvim tovarišem, potem so
							jih ubili s streli v glavo. To se vidi po lobanjah, ki imajo strelne
							odprtine. Drugi so umrli po padcu v približno 45 metrov globok jašek.
							Nekateri pa so ostali živi in so bili nato živi pokopani. Pri nekaterih
							se vidi, da so se poskušali rešiti. Zadušili so se v krvi ali zaradi
							pomanjkanja kisika.<pb n="088"/>
						</p>
						<p>Izvajalci pobojev so bili večinoma zelo mladi, iz vrst tistih, ki so jih
							partizani mobilizirali tik pred koncem vojne. Tako vsaj so izpovedale
							maloštevilne priče, ki so bile pripravljene govoriti. Po odkritju
							zločina se je javljalo zmeraj več prič, starih mož, ki jih je sedaj
							mučila vest. Javljali pa so se tudi ljudje, katerim so očetje ali
							sorodniki pred smrtjo zaupali strašno skrivnost. Eden od stražarjev je
							npr. malo pred smrtjo zaupal svojemu zetu, da si ne more izbrisati
							podobe mladega Slovenca, ki ga je kleče prosil, naj mu prizanese zaradi
							njegovih dveh majhnih otrok. Roman Leljak, ki je kot prvi raziskoval
							zločin v Hudi jami in poskušal spraševati tudi okoliške prebivalce,
							navaja še nepreverjeno zgodbo o petnajstletni deklici, ki se je z begom
							rešila pred pokolom in nato po nesrečnem slučaju iskala zaščito pri
							napačnem človeku, bivšem partizanu. Ta jo je s krampom oslepil, da ne bi
							mogla še enkrat zbežati, in jo nato živo vrgel v jašek. Mož je kasneje
							baje naredil samomor.<note place="foot" n="2">Roman Leljak,
									<emph>Teharske žive rane</emph>. <emph>Huda jama</emph>. Radenci
								2009, str. 122.]</note>
						</p>
						<p>Storilci iz leta 1945 so naredili vse, da bi zabrisali sledi zločina.
							Čeprav so vsi udeleženi pri zločinu zaprisegli, da bodo o dogodkih
							molčali za zmeraj, česar se jih je velika večina tudi držala, stvari le
							ni bilo mogoče popolnoma prikriti. Okoliški prebivalci so vedeli in so
							to vednost zaupno posredovali tudi drugim. Že l. 1990 je bil napravljen
							prvi poskus najti množično grobišče, a je zaradi tehničnih težav
							spodletel. Šele poleti 2008 je rudnik Trbovlje–Hrastnik dal vladni
							komisiji na voljo skupino, ki naj bi odprla Barbarin rov in odkrila v
							rovu pokopane žrtve pokola iz l. 1945. Tehnični vodja izkopavanj je
							rudarski inženir Mehmedalija Alić, bosenski musliman, ki že desetletja
							živi v Sloveniji in katerega brat in svak sta postala v juliju 1995
							žrtvi pokola v Srebrenici.</p>
						<p>Rov je bil hermetično zaprt. Po 340 metrih so naleteli na prvo oviro. V
							dolžini 100 metrov je bilo nasutje, tako da so morali odstraniti
							približno 400 kubičnih metrov jalovine, opek in ilovice. Nato šele so
							ugledali opečni zid, narejen 1945. Potem so v skupni dolžini 5,55 metrov
							naleteli še na nadaljnje pregrade iz betona, gline, železobetona in
							tračnic. Karl-Peter Schwarz je napisal v Frankfurter Allgemeine Zeitung:
								»<emph>Rov je bil tako skrbno zaprt, kot bi šlo za končno skladišče
								jedrskih odpadkov.</emph>«<note place="foot" n="3">Karl-Peter
								Schwarz, <emph>Frankfurter</emph>
								<emph>Allgemeine Zeitung</emph>. Nr. 87, 15. 4. 2009, str.
								7.]</note>
						</p>
						<p>Marca 2009 so po zadnji pregradi zagledali tudi prvo okostje. Ob njem je
							ležala lomilka. Jože Dežman je mrtveca poimenoval »begunec«. Najbrž je
							sprva preživel pokol in je potem poskušal z zadnjimi moči s pomočjo
							lomilke prebiti pravkar zgrajeni zid. Približno dva metra dalje so našli
							naslednjo žrtev. Noge so tičale še v škornjih. Imenovali so ga
							»upornik«, ker so domnevali, da je bil eden od prisilnih delavcev, ki so
							jih uporabili po končanih eksekucijah in se je uprl morilcem. Spočetka
							so domnevali, da so v Barbarinem rovu našli smrt samo vojaki. To so
							sklepali po najdbah čevljev, škornjev, ostankov modrosivega blaga in
							žic. Vendar se je kmalu izkazalo, da so bile med 773 okostji, ki so jih
							do danes odkopali, tudi ženske. Našli so namreč nekaj pramenov las oz.
							kit. Približno tretjina trupel je bila mumificirana. Najprej so mislili,
							da so prevlečena s plesnijo, ampak kmalu se je izkazalo, da so bila
							posuta z apnom. Isto metodo so uporabljali tudi drugje. Tam tudi zato,
							da bi ublažili mrliški zadah in razkužili zemljo. Že poleti 1945 so npr.
							trupla zastrupila v »Brezarjevem breznu« nedaleč od Ljubljane izvir,
							tako da je okužena voda tekla dalje po potoku in je nekaj ljudi v
							soseščini utrpelo huda zastrupljenja.</p>
						<p>Do danes še niso poklicali na odgovornost nobenega storilca. Tudi še niso
							identificirali nobene žrtve iz Barbarinega rova. Drugega jaška, polnega
							človeških ostankov, sploh še niso odprli. Morda ležijo nadaljnje žrtve
							še v tretjem jašku. To še ni gotovo. Ostanki že izkopanih mrtvih iz
							»hude jame« še čakajo na dostojen pogreb. Za zdaj so shranjeni v
							plastičnih zabojčkih v drugem rovu in v bližnji lopi, in ker so tako
							prišli v stik z zrakom, so brez milosti izpostavljeni razpadanju.
							Zgodovinar Mitja Ferenc, ki je vodil evidentiranje zamolčanih grobišč po
							vsej Sloveniji, dokler ni dobil nobenega denarja več, tako da ni mogel
							končati svojega dela, je leto dni po najdbi trupel v Muzeju novejše
							zgodovine v Ljubljani ožigosal pomanjkljivo pripravljenost vlade – in
							politike sploh – ter je ugovarjal razlagi, da so bile žrtve krive in da
							so bili narodni izdajalci, ki so si zaslužili smrt: »<emph>Take
								poenostavitve so nesprejemljive že zato, ker o krivdi ne morejo
								soditi njihovi morilci. Kriv je tisti, ki je bil postavljen pred
								sodišče in mu je bila krivda dokazana.«</emph>
							<note place="foot" n="4">
								<p>Muzej novejše zgodovine, 3. marca 2010.]</p>
							</note>
						</p>
						<p>Sedaj dela počivajo. Rov je bil elektrificiran. Postavljena je bila
							prezračevalna naprava. Nato naj bi se nadaljevala izkopavanja žrtev.
							Dolgo to ni bilo gotovo, ker v sedanji levi vladi <pb n="089"/>
						</p>

						<figure>
							<graphic url="slike_z_89/z_89_40.png"/>
							<head>Huda jama <name>Tamino Petelinšek</name>
							</head>
						</figure>
						<p>oz. v parlamentu še sedijo nekateri duhovni vnuki storilcev, pa tudi
							nekateri politiki, ki so bili pod komunistično oblastjo na visokih
							položajih in poskušajo odpraviti umore kot zgolj »napake«. Niso
							pripravljeni grozodejstev priznati za to, kar so bila, namreč sredstvo
							sistema, da se znebi svojih resničnih ali potencialnih nasprotnikov. To
							je Tito 26. maja 1945 v Ljubljani tudi nedvoumno napovedal: »<emph>Kar
								zadeva tiste izdajalce, ki so bili v domovini, je to stvar
								preteklosti. Roka pravice, maščevalna roka našega ljudstva je večino
								že dosegla, samo majhnemu delu izdajalcev se je posrečil beg pod
								zaščito zunaj naše dežele. Ta manjši del ne bo nikoli več gledal
								naših čudovitih gor, naših cvetočih polj. Če pa se bo to vendarle
								zgodilo, bo trajalo malo časa.</emph>«</p>
						<p>Sedanji slovenski predsednik Danilo Türk o tej temi najprej sploh ni
							hotel ničesar izjaviti. Ko pa so ga časnikarji vztrajno spraševali, je
							na neki prireditvi ob svetovnem dnevu žensk, na 8. marec, Hudo jamo
							označil za »<emph>drugorazredno temo</emph>«– v primeri z dnevom žensk,
							ki je bil zanj prvorazredna tema. Na ta prvorazredni dan ni mogel dati
							izjave o onem drugorazrednem. Šele čez več mesecev se je potrudil in
							skupaj z ministrskim predsednikom Borisom Pahorjem obiskal žrtvenik.
							Tega ni storil sam od sebe. Šele za Slovenijo nenavadno energična
							kritika javnosti ga je k temu prisilila.</p>
						<p>Janez Stanovnik, predsednik veteranske organizacije slovenskih partizanov
							(Zveza borcev) je po dolgoletnem zanikanju vendarle priznal, da je že od
							začetka vedel za množične poboje, da pa je molčal, ker ni hotel odpirati
								»<emph>starih ran</emph>«. Zahodni zavezniki naj bi bili likvidacije
							odobrili, s tem da so vse kvizlinge (tako imenovane izdajalce) izročili
							tistim državam, v katerih so storili zločine.#<pb n="090"/>
						</p>
					</div>
				</div>
			</div>
			<div type="div1">
				<head>Iskanja in besede</head>
				<div type="div2" subtype="poem">
					<head>Bo prestal?</head>
					<docAuthor>France Papež</docAuthor>
					<lg>
						<l>Prvi, daljni svet,</l>
						<l>s katerim sva se ločila v usodni spomladi,</l>
						<l>maja petinštiridest …</l>
						<l>Pravijo, da je vedno bolj suh in bled;</l>
						<l>razjeda ga rak tujega imena,</l>
						<l>ki je razširjen že skoraj povsod</l>
						<l>in napada ljudi in bogove,</l>
						<l>uničuje posestva,</l>
						<l>stare vrednote.</l>
						<l>Moj svet –</l>
						<l>kako si želé sosedje razdeliti</l>
						<l>tiste njive in gozdove!</l>
						<l>Dostikrat mislim nanj:</l>
						<l>bo prestal? </l>
					</lg>

					<pb n="091"/>
					<figure>
						<graphic url="slike_z_89/z_89_41.png"/>
						<head>Daljni svet <name>Janez Rihar</name>
						</head>
					</figure>
					<pb n="092"/>
				</div>
			</div>
			<div type="div1">
				<head>Po branju</head>
				<div type="div2">
					<head>Rdeče nasilje</head>
					<docAuthor>Jože Pavlič</docAuthor>
					<div type="div3" subtype="intro">
						<p>Milko Mikola, Rdeče nasilje – Represija v Sloveniji po letu 1945. Knjigo
							je izdala Celjska Mohorjeva družba leta 2012 v svoji redni zbirki za
							leto 2013 v 4500 izvodih, 1.izdaja, str. 409. </p>
					</div>
					<div type="div3">
						<p>Prišla nam je v roke v teh dneh, ogledali smo si jo in prebrali pazljivo,
							dragi bralci Zaveze, tudi za vas, da bi vam lahko poročali o njej. V
							naših časih res izhaja kar precej knjig in vseh ni mogoče prebrati, saj
							jih včasih tudi ni vredno, knjigo Milka Mikole Rdeče nasilje – Represija
							v Sloveniji po letu 1945 – pa se splača in jo je tudi potrebno prebrati.
							Prebrati bi jo morali vsi Slovenci in o njej marsikaj premisliti: tako
							tisti, ki smo rdeče boljševiško nasilje doživeli in ga resnično
							občutili, kot tisti, ki tega niso doživeli in si tega ne morejo
							predstavljati – posebej pa bi knjigo morali prebrati tisti, ki so bili
							povzročitelji in nosilci tega nasilja, da se bodo zavedli, kaj so vendar
							počeli, če so to bodisi hote ali nehote že pozabili. Saj s časom vsi
							pozabljamo, vendar eni tako drugi drugače; s časom pa tudi zorimo, se
							razvijamo in si ustvarjamo drugačne in druge zorne kote. Lahko več in
							marsikaj drugače razumemo: ko čustva zbledijo in se misli jasnijo.
							Zlasti pa bi morali knjigo brati tisti, ki so bili akterji v takratnih
							dogajanjih, nosilci represije in današnji njihovi nasledniki, ki sami
							hote in tako radi pozabljajo – da, celo brišejo zgodovino tistega časa
							in govorijo, kako je treba gledati naprej v prihodnost, preteklost pa
							pozabiti. Toda misli naših vodilnih revolucionarjev, njihove besede nam
							jasno pričajo, tako kot naslednje Titove, izrečene 11. novembra 1956 v
							Pulju in služijo naši obravnavani knjigi za moto, da je revolucija bila
							in tudi kakšna je bila. Tito pravi: »Pri nas smo revolucijo izvedli s
							krvjo, v osvobodilnem boju, in pošteno smo očistili svoj dom med
							revolucijo.«</p>
						<p>Kako so čistili našo domovino, nam pripoveduje Mikolova knjiga. Prihaja
							zato res kot naročena in je pravi prispevek k dejanski in resnični
							zgodovini. Čeprav je o dogodkih in razmerah po letu 1945 pisalo že kar
							nekaj piscev do sedaj, so bila njihova mnenja o njih dostikrat zelo
							različna, še večkrat pa fragmentarna in specifična, le opisi dogajanj na
							posameznih področjih, v določenih obdobjih, primerih ali oblikah,
							celovite in sistematizirane študije z obravnavo te tematike pa nismo
							imeli. Bilo je največ pripovedi v smislu zgodovinskega pričevanja in res
							manj pravih študij represije kot teme v celoti, ki zahteva več
							natančnosti, dela in sklicevanja na dokumente. S pričujočo knjigo pa nam
							Milko Mikola ponuja res celosten in podroben vpogled v ta del naše
							narodne zgodovine in za to delo mu moramo biti hvaležni. Je delo, ki
							predstavlja temelj in izhodišče za nadaljnja še globlja in bolj
							razširjena raziskovanja – soliden temelj, ki nam omogoča vpogled ne le v
							silovitost in velikost nasilja tistega časa, v njegovo obsežnost,
							strahoto izgub in narodno škodo, temveč nam daje tudi jasno sliko in
							pregled revolucionarnega pravnega inštrumentarija tistega časa, ki ga
							ilustrirajo tudi nekateri karakteristični dokumenti, ki jih najdemo
							predstavljene v knjigi. Ti živo in zgovorno pričajo o času in
							obravnavani snovi. Pri svojem delu se torej avtor opira predvsem na
							arhivske dokumente takratnih oblastnih represivnih organov in seveda
							tudi na vso verodostojno obstoječo strokovno literaturo. Včasih pa
							uporabi tudi sama pričevanja žrtev nasilja, tista, ki so shranjena v
							gradivu Komisije Vlade Republike Slovenije za izvajanje Zakona o popravi
							krivic. Pri vseh svojih trditvah in ugotovitvah vse dostopne vire skrbno
							navaja, opozarja pa tudi na pomanjkanje in izkazano uničenje dokumentov;
							vsekakor njegovem delu ne manjka znanstvene resnosti in prizadevanja. </p>
						<p>Reči je treba, da je knjiga urejena sistematično in pregledno z natančnim
							kazalom po poglavjih, ki nosijo širše splošne tematske naslove in so
							razdeljena naprej po vsebinskih sklopih in specifičnih temah s tistega
							področja. Poglavij je deset in vsako nosi svoj splošni naslov. Za
							predstavo o zgradbi knjige in vrsti obravnavane tematike naj jih
							naštejemo po vrsti:</p>
						<p>Izvensodni poboji – Koncentracijska taborišča – Delovna taborišča –
							Izgoni prebivalstva – Nasilne razlastitve premoženja – Politični sodni
							procesi – Politični obsojenci in politični zaporniki – Zatiranje verske
							svobode in nasilje nad verskimi skupnostmi – Epilog – Poprava krivic in
							rehabilitacija žrtev.<pb n="093"/>
						</p>
						<p>Sledi še kazalo virov in literature, seznam kratic in okrajšav ter
							imensko kazalo oseb, kakor tudi spisek slikovnega gradiva.</p>
						<p>Vsakdo, ki bo knjigo vzel v roke, se bo prepričal o njeni skrbni
							urejenosti in preglednosti. V njej bo lahko našel marsikaj, kar ga bo
							pritegnilo in mu lahko prišlo prav tudi v praktičnem pogledu, saj bo v
							njej našel citirane vse zakone, odredbe in odloke iz tistega časa in
							tudi od prej, ki so si jih komunisti ustvarili in prikrojili za svoje
							potrebe pri izvajanju revolucije v Sloveniji, pa tudi tiste, ki jih je
							sprejel Državni zbor po letu 1990 z namenom poprave krivic in
							rehabilitacije žrtev. Pa ne le to, kar je manj bistveno, ob navedenih
							datumih, imenih in opisih zgodovinskih dejstev in dogajanj, če jih je
							človek nekoč doživel sam, se vrne, utrdi in znova zaživi spomin, se
							poglobi vedenje in razumevanje časa, ki ga je živel, in stvari, ki jim
							je bil priča. </p>
						<p>Tisti pa, ki tistih časov niso doživeli, bodo z malo pripravljenosti za
							vživetje v tiste razmere lažje razumeli in doumeli, skozi kaj smo
							Slovenci morali iti in kakšno strašno škodo smo utrpeli, predvsem pa jim
							bo bolj jasno, zakaj smo s svojo državo in razmerami, v katerih smo,
							tam, kjer danes smo. Razumeli bodo, zakaj je preteklost tako pomembna za
							sedanjost in prihodnost. Bolj jasno jim bo, zakaj in kakšno vlogo ima
							vendar zgodovina v usodi vsakega naroda.</p>
						<p>Zgodovinar Milko Mikola v knjigi navaja ganljiva pisma obsojencev,
							prikazuje mnoge razpredelnice, ki kažejo število umorjenih, zaprtih,
							izgnanih, obsojenih na suženjsko delo in drugih v posameznih obdobjih …
							vse z dokumenti izvršnih organov notranjih zadev, UDBE in partije ter
							objavlja pretresljive številke, ki jih je na osnovi dokumentov zbral v
							svoji študiji. Navajamo jih le nekaj:</p>
						<p>Najmanj 4200 pobitih civilistov</p>
						<p>Več sto od partizanov pregnanih družin</p>
						<p>15000 izvensodno pobitih slovenskih vojnih ujetnikov</p>

						<figure>
							<graphic url="slike_z_89/z_89_42.png"/>
							<head>slika</head>
						</figure>
						<p>Preko 600 prikritih morišč-grobišč po Sloveniji, v katerih je več kot
							100000 pomorjenih</p>
						<p>17000 beguncev po koncu druge svetovne vojne</p>
						<p>16000 političnih obsojencev</p>
						<p>25000 političnih zapornikov</p>
						<p>60000 nasilnih razlastitev premoženja</p>
						<p>in še na tisoče svojcev gornjih žrtev, če pomislimo tudi nanje! Tudi ti
							so strašno trpeli. So cilji revolucije in njene posledice vredne toliko
							žrtev in trpljenja? Ob treznem premisleku s pogledom resnici v oči bi se
							bilo treba vprašati, kaj smo s tem pridobili in kje. Stanje, ki ga imamo
							danes, je posledica nekih dejanj iz naše preteklosti, dejanj, ki nimajo
							nič opraviti z razumom in izkušnjami civilizacije.<pb n="094"/>
						</p>
					</div>
				</div>
			</div>
			<div type="div1">
				<head>Iz arhiva</head>
				<div type="div2">
					<head>Padec Suhorja</head>
					<docAuthor>Tine Velikonja</docAuthor>
					<div type="div3">
						<p>Prvih 17 fantov in mož kot vojakov kraljeve vojske pod poveljstvom Milana
							Kranjca se je 17. maja, torej dva meseca pred ustanovitvijo prve
							postojanke vaških straž v Šentjoštu nad Horjulom, odpravilo iz Ljubljane
							na Dolenjsko. Njihov končni cilj je bil izpeljati množično mobilizacijo
							in zavzeti Gorjance. Tam bi vzpostavili ilegalne postojanke po naseljih
							na celotnem gorjanskem področju. Vendar je bil priliv vojakov manj
							uspešen, kot so pričakovali. Medtem ko je bilo vaških stražarjev ob
							kapitulaciji Italije nad 6.000 in domobrancev na koncu vojne 17.000 ali
							celo več, pa ni število Mihajlovićevih vojakov v Sloveniji nikdar
							preseglo številke tisoč. Predvsem se je zgodilo tisto, kar so na neki
							način pričakovali, da komunisti tega ne bodo trpeli. Čeprav danes
							nekdanji partizanski borci trdijo, da je bilo »v gozdovih prostora za
							vse«, so svoje morebitne nasprotnike napadli že, ko so si prvi tabor
							postavili pri Starem gradu oz. Vodicah nad Čušperkom. Končno so se
							četniki ustalili v Št. Joštu pri Stopičah. Pridružile so se jim še
							skupine, ki so prišle iz Novega mesta, Šentruperta in Prečne, tako da je
							enota štela 300 vojakov. Na začetku so imeli manjše skupne akcije s
							partizani, pa tudi večjo pri napadu na italijansko posadko na Ratežu, ki
							stoji ob cesti med Novim mestom in Šentjernejem. Takrat so jih partizani
							imeli za svoje, za Štajerski bataljon. S tem so se nekomunistični
							ilegalci sicer zaščitili pred njimi, vendar sta njihovo odločitev
							spremljali dve slabi strani, ki sta odtehtali prednost: njihovo
							delovanje je izgubilo propagandni učinek, saj so bili s tem, da so se
							razglašali za partizane, nerazpoznavni, druga pa, da skrivanje ni moglo
							biti dolgo uspešno. V strahu pred razkritjem so pobili kar nekaj
							nedolžnih ljudi, obenem pa je partizansko poveljstvo že po šestih
							tednih, 11. julija 1942, spregledalo in spoznalo, da gre za vojake
							Mihajlovićeve vojske. Sožitja je bilo konec. Partizani so jih začeli
							napadati na vsej črti, pri tem pa je bila vojna sreča opoteča. Napadli
							so glavno taborišče nekomunističnih ilegalcev v Št. Joštu. Čeprav je bil
							napad odbit, je četniško vodstvo spoznalo, da tako ne bo šlo naprej.
							Pokazalo se je, da taki ilegali ne gresta skupaj in je v gozdovih
							prostora samo za partizane, in drugo, da se ni mogoče istočasno bojevati
							proti dvema sovražnikoma, na eni strani proti okupatorju in na drugi
							proti komunistični ilegali, ki ni ob sebi trpela nikogar. Zato so sredi
							roške ofenzive, 10. avgusta 1942, sklenili z Italijani sporazum o
							nenapadanju ter o njihovi pomoči v orožju in strelivu. S tem je bilo za
							nekaj časa nekomunistične ilegale v pravem smislu konec. Partizani so
							15. avgusta napadli tudi njihovo novo taborišče pri Sv. Ani na desnem
							bregu Krke na vzhodni strani Novega mesta, vendar je bil napad odbit. Po
							tistem se je ilegalni Štajerski bataljon preimenoval v Legijo smrti, ki
							je opravljala podobno funkcijo kot vaške straže. Te so začeli ob
							usihanju roške ofenzive ustanavljati širom po Sloveniji. Sama Legija
							smrti pa je imela v jeseni leta 1942 dva bataljona po 250 mož in je
							ustanovila 16 postojank, dve od teh v Beli krajini, na Suhorju in v
							Metliki. </p>
						<p>Cerkev in župnišče na Suhorju stojita na gričku, najnižje pri cesti pa
							šola. Kraj je bil dobro izbran za postojanko, če bi imeli vojaki čas, da
							bi ga dobro in ustrezno utrdili, ter seveda, če bi imeli dobro povezavo
							s posadkami drugih postojank. Pri tem mislimo na napad močnejše
							sovražnikove vojske. Zmanjkalo je časa. Kajti legiste, ki so prišli tja
							sredi novembra, so napadli že čez teden dni. Po italijanski ofenzivi
							poleti 1942 so bili slovenski partizani precej razbiti. Zato so
							poklicali na pomoč hrvaške. Njihova prva skupna akcija je bil ravno
							napad na Suhor. Tam se je bila nastanila tretja četa tretjega bataljona
							Legije smrti. Štela je 127 mož. Pod poveljstvom poročnika Miloša Šabića
							se je utrdila v župnišču. Imeli so tri strojnice, vsak vojak puško,
							drugače so imeli malo streliva, samo 50 nabojev in bombo na vojaka.
							Bataljonsko poveljstvo dvanajstih ljudi, ki ga je vodil kapetan
							Dobrivoje Vasiljević – Iztok, se je začasno naselilo v suhorski šoli.
							Iztok je prišel namreč iz Radatovićev na Suhor z namenom, da bi v vasi
							mobiliziral ljudi zase in za suhorski oddelek. Kako neresno so legisti
							jemali položaj, dokazuje že to, da so se namestili v prvem nadstropju,
							pritličje pa prepustili dvoličnemu nadučitelju, ki je bil povezan s
							partizani. Tako je bila hiša nenadzorovana. Dva stražarja pred vrati
							nista pomenila nič. Šabićevi legisti so zasedli tudi zvonik, v katerem
							so imeli opazovalnico in obrambno točko. K njim se je zateklo tudi 16,
							po bolj verjetni verziji 32 oz. 35 italijanskih vojakov iz bližnjega
							Hrasta, ki so nameravali <pb n="095"/>čez nekaj dni oditi v Metliko in
							svojim zaveznikom prepustiti zunanji obrambni pas. Legisti so začeli
							utrjevati postojanko, polovično so zgradili štiri kamnite bunkerje na
							pobočju griča vzhodno od gospodarskega poslopja. Anton Šuklje iz Bušinje
							vasi, ki je o tem pravil, je pomagal voziti kamen iz Hrasta. Dela so
							bila komaj na polovici. Ob napadu torej nobenega bunkerja in ne žične
							ograje okrog postojanke. Za zgled, kako se lahko upira napadu
							postojanka, če je dobro utrjena, prepletena z bunkerji, ki se lahko
							upirajo tudi topovskim izstrelkom, in obdana z žično ograjo, je
							Hotedršica. Manjšemu številu vojakov, kot jih je bilo zbranih na
							Suhorju, je uspelo odbiti kar osem podobnih partizanskih napadov, dva od
							njih pa sta bila celo bistveno bolj silovita in obsežna. </p>
						<p>Kot nam je Šuklje povedal, so imeli legisti popoldne 26. novembra miting
							v bližnji Bušinji vasi in se zvečer zvečine že vrnili v postojanko. Tudi
							patrole so opravile obhode, pa niso odkrile nič sumljivega: »Partizanov
							že nekaj mesecev ni nikjer videti.« V moštvu namreč ni bilo domačinov in
							tudi nobenih stikov s prebivalstvom. Tako so se velike partizanske enote
							neopaženo približale postojanki, še več, četniški stražar Cekuta naj bi
							jih spustil mimo. Presenetili so dva stražarja pred šolo in ju živa
							zajeli. Zgodilo se je ob 20. uri tega dne. Napadla sta 3. bataljon 13.
							hrvaške proletarske brigade in četa Cankarjeve brigade. Prej so
							postavili zasedo na Vahti, druge enote so držale zasedo na cesti iz
							Semiča na Suhor, Vzhodnodolenjski odred pa zapiral dostop na Suhor proti
							Črnomlju in demonstrativno napadel Metliko. Zasedli so vse sosednje
							vasi. Šuklje pove, da je bilo v dober kilometer oddaljeni Bušinji vasi
							partizanov kot listja in trave ter se ni dalo iz nje. Verjetno so tu
							presenetili Ivana Hočevarja in študenta Janeza Kastelica iz Težke Vode.
							Dobili so ju, ju mobilizirali v partizane, pa sta po dveh tednih
							pobegnila in se zatekla k vaškim stražarjem na drugi strani
							Gorjancev.</p>
						<p>Napadalci so najprej s hudim strojničnim ognjem in bombami napadli okna
							prvega nadstropja šole – Iztokov štab. V eni uri so izpraznili
							nadučiteljevo stanovanje v pritličju in v njem zažgali seno in dračje.
							Po drugi verziji so zažgali zunaj pred vrati. Ko so zagorela, se je
							razvijal dim in začel obkoljene dušiti. Zato so eni poskakali skozi
							okna, drugi pa se spustili po stopnicah. Med njimi sta bila tudi Iztok
							in p. Norbert. Pri skoku si je sodnik iz Novega mesta, Tone (ali Miha)
							Jerman zlomil nogo. Kasneje so sicer pisali, da se je to pripetilo
							Vasiljeviću, kar pa po izjavi prič ne drži. Zajetih je bilo vseh 12
							članov štaba.</p>
						<p>Partizani so obenem napadali tudi župnišče. Po nekaj urah jim je uspelo
							zasesti zvonik, s tem pa so obvladovali vsa župnijska okna, ki so
							gledala proti cerkvi. Podminirali so mrtvo steno hiše, ki so se ji po
							zasedbi zvonika zlahka približali. Eksplozija mine je napravila veliko
							odprtino in odtrgala vogal stavbe tri metre na široko. Skoznjo so metali
							bombe in dvakrat zanetili požar, a so ga branilci obakrat pogasili.
							Tretjega niso mogli in je zagorelo vse poslopje. Ob 8 uri zjutraj 27.
							novembra je Šabić zapovedal izpad. Žal se je posrečil samo manjšemu delu
							obleganih, rešilo se je 28 vojakov. Okrog 15 jih je padlo med jurišem,
							65 je bilo ujetih. Od Italijanov se jih je menda rešilo pet, 16 je bilo
							ujetih, pet jih je padlo. Te so okrog leta 1950 prekopali in odpeljali v
							Italijo. Že med vojno so bili tudi odkopali 16 svojih vojakov v Bušinji
							vasi. V okviru roške ofenzive je namreč ena od njihovih enot padla pri
							tej vasi v partizansko zasedo. </p>
						<p>Po Koroščevi oceni je bilo mrtvih legistov 23, zajetih 66, osem obsojenih
							na smrt in umorjenih. Domačini trdijo, da so na pokopališču pri Sv.
							Jakobu v Suhorju pokopali 21 padlih legistov. Za grob osmih umorjenih se
							ne ve.</p>
						<p>Zajete so razporedili v kolono. Gnali so jih čez današnjo mejo na hrvaško
							stran proti Popovićem, na vozu prtljaga, plen in sodnik Jerman z
							zlomljeno nogo, kapetan Vasiljević in p. Norbert peš, privezana zadaj
							vsak na eno lojtrnico. Kolona pešcev jih je na strmi cesti prehitela in
							odšla naprej. Kaj se je z obsojenci zgodilo, se zanesljivo ne ve, ker
							jih niso več videli. Umorili naj bi jih po daljšem mučenju na Popovićih
							in nekaj sto metrov pod vasjo na desni strani kolovozne poti, ki vodi v
							Drage, v Ikovi dragi, zakopali. Tam počivajo še danes. Kolona drugih je
							prišla v vas Gaj tik pod vrhnjim grebenom Gorjancev, kjer so bili teden
							dni, potem pa so jih mobilizirali v brigade. Saje piše, da so jih vzeli
							predvsem v Cankarjevo brigado, 17 naj bi jih izpustili domov. </p>
						<p>Padec Suhorja je bila prva partizanska zmaga nad kontrarevolucijo. Legija
							je zato svoje postojanke skrčila od 16 na sedem večjih. Sicer pa je bilo
							pri četnikih veliko prelivanja in odhajanja. Prišlo je tudi do sporov,
							na eni strani stari jugoslovanski oficirji, ki so bili odločno za
							ilegalo, na drugi katoliški fantje, ki so jim bolj prijale vaške straže
							in urejeno življenje. Partizani so nato v obdobju nekaj mesecev napadli
							16 postojank vaških straž, jih šest uničili, prva med njimi je bila 12.
							decembra 1942 na vrsti zasilna postojanka vaških straž v Ajdovcu. <pb
								n="096"/>
						</p>
					</div>
				</div>
			</div>
			<div type="div1">
				<head>Izjava Nove Slovenske zaveze</head>
				<div type="div2">
					<div type="div3">
						<p>Dne 3. maja nas je DELO opozorilo, da stara zamisel o »spomeniku žrtvam
							vseh vojn« nikakor ni pozabljena, ampak bo natečaj za njeno izvedbo
							objavljen v naslednjih dneh. Zamisel takega spomenika ne more skriti, da
							izhaja iz nujnosti političnih sil boljševiške provenience, da prikrijejo
							zločinsko naravo svojega angažmaja v slovenski zgodovini. Ker vojnim
							zločinom tako kot nobena druga tudi ta maskirna spominska retorika ne
							more odvzeti nezastarljivosti, bi tak spomenik sredi Ljubljane metal
							mračno senco na vso našo prihodnost in jo onemogočal s svojimi
							zamolklimi moralnimi sankcijami. </p>
						<p>To nas sili, da vse Slovence, ne samo bralce Dela, prosimo, da se po
							svojih močeh končno uprejo nenehnim manifestacijam boljševiške
							domiselnosti. V državi, kot je kljub vsemu še Slovenija, so volitve
							kraj, kjer državljani lahko najbolj učinkovito pokažejo svojo moč.
							Vrniti se moramo torej k sebi in tam povedati, da imamo tega končno
							dovolj. </p>
						<p>Pripis. V zakonu o vojnih grobiščih, ki ga je za časa Pahorjeve vlade
							sprejel državni zbor, je tudi odlomek, ki ga je v Delu prijazno navedla
							Maša Jesenšek ko pravi, da bi bil to spomenik ne samo vsem vojnim, ampak
							tudi vsem »z vojnami povezanimi žrtvami na območju Republike Slovenije«.
							Katere žrtve pa so to, »z vojnami povezane žrtve«? Morda civilne žrtve
							bombardiranj? Ali žrtve med vojno postavljenih protipehotnih min? Ali
							odsotnost zdravnika ob nenadnih obolelostih? Nič od tega. Vse te reči se
							dogajajo v vsaki vojni normalno, če se sme tako reči, in so torej tudi
							te žrtve vojne žrtve. Samo v primeru, ko subverzivni elementi vojno
							stanje, v katerem se je znašla domovina, izkoristijo za izvedbo
							revolucije – ki bi bila sicer iluzorna – samo v tem primeru bi te žrtve
							morali označiti za »z vojno povezane žrtve«. Zlasti če bi revolucionarji
							svoj podvig maskirali z enobejem, kakor se je to zgodilo v
							Sloveniji.</p>
						<docAuthor>Nova Slovenska zaveza</docAuthor>
					</div>
				</div>
			</div>
		</body>
		<back>
			<div type="div1">
				<head>Na platnicah</head>
				<div type="div2">
					<div type="div3">

						<figure>
							<graphic url="slike_z_89/z_89_43.png"/>
							<head>slika <name>Tamino Petelinšek</name>
							</head>
						</figure>
						<p>Pojavila se je moralna otopelost, neobčutljivost za družbeno realnost in
							za dejansko življenjsko razsežnost kulture, ki je etika, predvsem pa
							svojevrsten možganski krč. Ne gre za to, da ljudje, še posebej
							intelektualci, ne bi mislili, da ne bi bili miselno aktivni, vendar
							mislijo predvsem tako, da misel lahko gladko teče; lahko je tudi
							sofisticirana in zna biti znanstveno disciplinirana, toda za nobeno ceno
							ne sme zaiti v neko določeno smer: ne sme se dotakniti nekaterih
							travmatičnih stvari, ki so povsem očitno tu in globoko določajo našo
							sedanjost. Ki so postavljene za temeljne kamne našega družbenega
							življenja, čeprav v resnici delujejo kot zidovi rezervata, v katerem se
							živi napol prištevno in napol resnično. Z ne prevelikim pretiravnajem bi
							lahko rekel, da misel ne sme udariti ob realnost in postati zavezujoča
							(zato pa se lahko oziroma se mora tembolj ukvarjati z relativiziranjem
							realnosti, z dokazovanjem njene nedosegljivosti). Ta problem se je na
							Slovenskem izrazil zelo močno in v obsegu, ki ga pred dvajsetimi leti
							marsikdo res ni pričakoval.</p>
						<byline>Brane Senegačnik</byline>
					</div>
				</div>
				<div type="div2">
					<head>Priporočamo</head>
					<div type="div3">
						<head>Revolucionarno nasilje na Primorskem</head>
						<p>Renato Podberšič</p>
						<p>Revolucionarno nasilje na Primorskem</p>
						<p>Goriška in Vipavska 1942–1945 </p>

						<figure>
							<graphic url="slike_z_89/z_89_44.png"/>
							<head>slika</head>
						</figure>
					</div>
				</div>
			</div>
		</back>
	</text>
</TEI>
